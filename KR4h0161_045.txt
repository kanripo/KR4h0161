# -*- mode: mandoku-view; -*-
#+TITLE: 御定全唐詩錄
#+DATE: 2015-08-25 00:43:40.046392
#+PROPERTY: ID KR4h0161
#+PROPERTY: BASEEDITION WYG    
#+PROPERTY: JUAN 卷四十五
<pb:KR4h0161_WYG_045-1a>¶
　欽定四庫全書¶
御定全唐詩録巻四十五¶
　　李益¶
　　　益字君虞姑臧人肅宗朝宰相揆之族子登進士¶
　　　第長於歌詩貞元末與宗人李賀齊名每作一篇¶
　　　為教坊樂人以賂求取唱為供奉歌辭其征人歌¶
　　　早行等篇好事者畫為屏障迴樂峰前沙似雪受¶
　　　降城外月如霜之句天下以為歌辭然少有癡病¶
<pb:KR4h0161_WYG_045-1b>¶
　　　而多猜忌防閑妻妾過為苛酷而有散灰扄户之¶
　　　譚聞於時故時謂妒癡為李益疾以是乆之不調¶
　　　而流輩皆居顯位益不得意北逰河朔幽州劉濟¶
　　　辟為從事常與濟詩而有不上望京樓之句憲宗¶
　　　雅聞其名自河北召還用為秘書少監集賢殿學¶
　　　士自負才地多所凌忽為衆不容諫官因暴其在¶
　　　濟幕詩有怨望語降居散秩俄復用為秘書監遷¶
　　　太子賓客集賢學士判院事轉右散騎常侍太和¶
<pb:KR4h0161_WYG_045-2a>¶
　　初以禮部尚書致仕¶
　　益從軍詩自序曰君虞長始八歳燕戎作亂出身¶
　　年二十三受末秩從事十八載五在兵間故其為¶
　　文咸多軍旅之思自建中初故府司空巡行朔野¶
　　迨貞元初又忝今尚書之命從此出上郡五原四¶
　　五年荏苒從役其中雖流落南北亦多在軍戎凡¶
　　所作邉塞諸文皆書奏餘事同時幕府選辟多出¶
　　詞人或因軍中酒酣或時塞上兵寢相與投劍秉¶
<pb:KR4h0161_WYG_045-2b>¶
　　筆散懐於斯文率皆出於慷慨意氣武毅獷厲本¶
　　其涼國則世將之後乃西州之遺民歟亦其坎凛¶
　　當世發之所致也時左補闕盧景亮見知於文者¶
　　令予輯録遂成五十首贈之今綴各體後¶
　古體詩¶
　　游子吟¶
女羞夫壻薄客恥主人賤遭遇同衆流低徊愧相見君¶
非青銅鏡何事空照面莫以衣上塵不謂心如練人生¶
<pb:KR4h0161_WYG_045-3a>¶
當榮盛待士勿言倦君看白日馳何異弦上箭¶
　　雜曲¶
妾本蠶家女不識貴門儀藁砧持玉斧交結五陵兒十¶
日或一見九日在路岐人生此夫壻富貴欲何為楊栁¶
徒可折南山不可移婦人貴結髪寧有再嫁資嫁女莫¶
望髙女心願所宜寧從賤相守不願貴相離藍葉鬱重¶
重藍花若榴色少女歸少年光華自相得誰言配君子¶
以奉百年身有義即夫壻無義還他人愛如寒爐火棄¶
<pb:KR4h0161_WYG_045-3b>¶
若秋風扇山嶽起面前相看不相見丈夫非小兒何用¶
强相知不見朝生菌易成還易衰征客欲臨路居人還¶
出門北風河梁上四野愁雲繁豈不戀我家夫壻多感¶
恩前程有日月勲績在河源少婦馬前立請君聽一言¶
春至草亦生誰能無别情殷勤展心素見新莫忘故遙¶
望孟門山殷勤報君子既為隨陽雁勿學西流水嘗聞¶
生别離悲莫悲於此同器不同榮堂下即千里與君貧¶
賤交何異萍上水託身天使然同生復同死¶
<pb:KR4h0161_WYG_045-4a>¶
　　罷秩後入華山採茯苓逢道者¶
委綬來名山觀竒恣所停山中若有聞言此不死庭遂¶
逢五老人一謂西嶽靈或聞撨人語飛去入昴星授我¶
出雲路蒼然凌石屏視之有文字乃古黄庭經左右長¶
松列動搖風露零上蟠千年枝隂虬負青冥下結九秋¶
霰流膏為茯苓取之砂石間異若龜鶴形况聞秦宫女¶
華髪變已青有如上帝心與我千萬齡始疑有仙骨鍊¶
魂可永寧何事逐豪逰飲啄以羶腥神物亦自閟風雷¶
<pb:KR4h0161_WYG_045-4b>¶
䕶此扄欲傳山中寶回䇿忽已暝乃悲世上人求醒終¶
不醒¶
　　從軍有苦樂行(時從司空冀/公北征作)¶
勞者且莫歌我歌送君觴從君有苦樂此曲樂未央僕¶
居在隴上隴水斷人腸東過秦宫路宫樹入咸陽時逢¶
漢帝出諫獵至長楊詎馳逰俠窟非結少年場一旦承¶
嘉惠輕身重恩光秉筆叅帷帟從軍至朔方邉地多隂¶
風草木自凄涼斷絶海雲去出沒胡沙長參差引雁翼¶
<pb:KR4h0161_WYG_045-5a>¶
隠轔騰軍裝劍文夜如水馬汗凍成霜俠氣五都少矜¶
功六郡良山河起目前睚眦死路傍北逐驅種落西臨¶
復舊疆昔還尠餘資今出乃贏糧一矢弢夏服我弓不¶
再張寄語丈夫雄苦樂身自當¶
　　來從竇車騎¶
東髪逢世屯懐恩抱明義讀書良不武學劍慙非智遂¶
别魯諸生來從竇車騎追兵起邉急絡馬黄金轡出入¶
燕南陲由來重意氣自經臯蘭戰入破樓煩地西北䕶¶
<pb:KR4h0161_WYG_045-5b>¶
三邉東南留一尉時過如雲雨參差不自意將軍失恩¶
澤萬事從此異置酒髙臺上薄暮秋風起長㦸與我歸¶
歸來同棄置自酌還自飲非名又非利歌出易水寒琴¶
下雍門淚出逢平樂舊言在天階侍問我從軍苦自陳¶
少年貴丈夫交四海徒論身自致漢將不封侯蘇卿還¶
逺使今我終此曲此曲誠不易貴人難識心何由知忌¶
諱¶
　　效古促促曲為河上思婦作¶
<pb:KR4h0161_WYG_045-6a>¶
促促何促促黄河九迴曲嫁與棹船郎空牀將影宿不¶
道君心不如石那令妾貌長如玉¶
　　登夏州城觀送行人賦得六州胡兒歌¶
六州胡兒六蕃語十歳騎羊射沙鼠沙頭牧馬孤雁飛¶
漢軍㳺騎貂錦衣雲中征戍三千里今日征行何歳歸¶
無定河邉數株栁共送行人一杯酒胡兒起作六蕃歌¶
齊唱嗚嗚盡垂手心知舊國西州逺西嚮胡天望鄉乆¶
回身忽作異方聲一聲回盡征人首蕃音塞曲自難分¶
<pb:KR4h0161_WYG_045-6b>¶
似説邉情向朔雲故國闗山無限路風沙滿眼堪斷魂¶
不見天邉青草冢古來愁殺漢昭君¶
　　夜上西城聽梁州¶
行人夜上西城宿聽唱梁州雙管逐此時秋月滿闗山¶
何處關山無此曲鴻雁新從北地來聞聲一半却飛回¶
金河戍客腸應斷更在秋風百尺臺¶
　近體詩¶
　　獻劉濟¶
<pb:KR4h0161_WYG_045-7a>¶
草緑古燕州鶯聲引獨㳺雁歸天北畔春盡海西頭向¶
日花偏落馳年水自流感恩知有地不上望京樓¶
　　送同落第者東歸¶
東門有行客落日滿前山聖代誰知者滄洲今獨還片¶
雲歸海暮流水背城閒余亦依嵩潁松花深閉關¶
　　登長城(郭茂倩作/塞下曲)¶
漢家今上郡秦塞古長城有日雲長慘無風沙自驚當¶
今聖天子不戰四夷平¶
<pb:KR4h0161_WYG_045-7b>¶
　　同崔頒登鸛雀樓¶
鸛雀樓西百尺檣汀洲雲樹共茫茫漢家蕭鼓空流水¶
魏國山河半夕陽事去千年猶恨速愁來一日即為長¶
風烟併起思歸望逺目非春亦自傷¶
　　過馬嵬¶
金甲銀旌盡已回蒼茫羅袖隔風埃濃香猶自隨鸞輅¶
恨魄無由離馬嵬南内真人悲帳殿東溟方士問蓬萊¶
惟留坡畔彎環月時送殘輝入夜臺¶
<pb:KR4h0161_WYG_045-8a>¶
　　送賈校書東歸寄振上人¶
北風吹雁數聲悲况指前林是别時秋草不堪頻送逺¶
白雲何處更相期山隨匹馬行看暮路入寒城獨去遲¶
為問東州故人道江淹已擬惠休書¶
　　過五原至飲馬泉¶
緑楊著水草如烟舊是胡兒飲馬泉幾處吹笳明月夜¶
何人倚劍白雲天從來凍合關山路今日分流漢使前¶
莫遣行人照容鬢恐驚憔悴入新年¶
<pb:KR4h0161_WYG_045-8b>¶
　　鷓鴣詞¶
湘江斑竹枝錦翅鷓鴣飛處處湘雲合郎從何處歸¶
　　聽唱赤白桃李花¶
赤白桃李花先皇在時曲欲向西宫唱西宫宫樹緑¶
　　代人乞花¶
繡户朝眠起開簾滿地花春風解人意吹落妾西家¶
　　宫怨¶
露濕晴花春殿香月明歌吹在昭陽似將海水添宫漏¶
<pb:KR4h0161_WYG_045-9a>¶
共滴長門一夜長¶
　　江南曲(一作韓/翃詩)¶
長落花枝雨㸃消江城日暮好相邀春樓不閉葳蕤鎖¶
緑水回連宛轉橋¶
　　汴河曲¶
汴水東流無限春隋家宫苑已成塵行人莫上長堤望¶
風起楊花愁殺人¶
　　寫情¶
<pb:KR4h0161_WYG_045-9b>¶
水紋珍簟思悠悠千里佳期一日休從此無心愛良夜¶
任他明月下西樓¶
　　九月十日雨中過張伯雄期栁雄未至¶
柳吳興近無消息張長公貧苦寂寥惟有角巾霑雨至¶
手持殘菊向西招¶
　　上汝州郡樓¶
黄昏鼓角似邉州三十年前上此樓今日山川對垂淚¶
傷心不獨為悲秋¶
<pb:KR4h0161_WYG_045-10a>¶
　　宿石邑山中¶
浮雲不共此山齊山靄蒼蒼望轉迷曉月暫飛髙樹裏¶
秋河隔在數峰西¶
　　避暑女冠¶
霧袖煙裙雲母冠碧琉璃簟井氷寒焚香欲降三青鳥¶
靜拂桐隂上玉壇¶
　　春夜聞笛¶
寒山吹笛望春歸遷客相看淚滿衣洞庭一夜無窮雁¶
<pb:KR4h0161_WYG_045-10b>¶
不待天明盡北飛¶
　　從軍北征¶
天山雪後海風寒横笛偏吹行路難磧裏征人三十萬¶
一時回首月中看¶
　　暖川¶
朔風凍合鸊鵜泉牧馬千羣逐暖川塞外征行無盡日¶
年年移帳雪中天¶
　　度破訥沙¶
<pb:KR4h0161_WYG_045-11a>¶
眼見風來沙旋移經年不省草生時莫言塞北無春到¶
總有春來何處知¶
破訥沙頭雁正飛鸊鵜泉上戰初歸平明日出東南地¶
滿磧寒光生鐵衣¶
　　臨滹沱見蕃使列名¶
漠南春色到滹沱邉柳青青塞馬多萬里江山今不閉¶
漢家頻許郅支和¶
　　夜宴觀石將軍舞¶
<pb:KR4h0161_WYG_045-11b>¶
微月東南上戍樓琵琶起舞錦纒頭更聞横笛闗山逺¶
白草胡沙西塞秋¶
　　聽曉角(一作王/昌齡)¶
邉霜昨夜墮關榆吹角當城片月孤無限塞鴻飛不度¶
秋風吹入小單于¶
　　夜上受降城聞笛¶
回樂峰前沙似雪受降城上月如霜不知何處吹蘆管¶
一夜征人盡望鄉¶
<pb:KR4h0161_WYG_045-12a>¶
　嚴維¶
　　維字正文越州山隂人至徳二載擢辭藻宏麗科¶
　　辟河南幕府歴諸暨河南尉終秘書郎維與劉長¶
　　卿善相倡和¶
　　徐獻忠曰維詩錯綜亦密時出俊語澄除涇渭亦¶
　　可逺致如柳塘春水漫花塢夕陽遲又野燒明山¶
　　郭寒更出縣樓又夜靜溪聲近庭寒月色深皆有¶
　　自然之態神情疎暢自不可少¶
<pb:KR4h0161_WYG_045-12b>¶
　近體詩¶
　　晦日宴遊¶
晦日湔裾俗春樓致酒時山公還已醉謝客舊能詩溪¶
栁薫晴淺巖花待閏遲為邦乆無事比屋自熈熈¶
　　九日陪崔郎中北山讌¶
上客南臺至重陽此㑹文菊芳寒露洗杯翠夕陽曛務¶
簡人同醉溪閒鳥自羣府中官最小惟有孟參軍¶
　　秋夜船行¶
<pb:KR4h0161_WYG_045-13a>¶
扁舟時屬暝月上有餘輝海燕秋還去漁人夜不歸中¶
流何寂寂孤棹也依依一㸃前村火誰家未掩扉¶
　　荆溪館呈丘義興¶
失路荆溪上依人忽暝投長橋今夜月陽羨古時州野¶
燒明山郭寒更出縣樓先生能館我無事五湖逰¶
　　同王徵君湘中有懐¶
八月洞庭秋瀟湘水北流還家萬里夢為客五更愁不¶
用看書帙偏宜上酒樓故人京洛滿何日復同逰¶
<pb:KR4h0161_WYG_045-13b>¶
　　酬劉員外見寄(時劉為睦/州司馬)¶
蘇耽佐郡時近出白雲司藥補清羸疾牕吟絶妙詞栁¶
塘春水漫花塢夕陽遲(歐陽詩話云天容時態/融和駘蕩如在目前)欲識懐¶
君意明朝訪檝師¶
　　酬普選二上人期相㑹見寄¶
本意宿東林因聽子賤琴遙知大小朗已斷去來心夜¶
靜溪聲近庭寒月色深寧知塵外意定後更成吟¶
　　送舍弟¶
<pb:KR4h0161_WYG_045-14a>¶
疎懶吾成性才華爾自强早稱眉最白何事綬仍黄時¶
暑嗟於邁家貧念聚糧秖應宵夢裏詩興屬池塘¶
　　送桃巖成上人歸本寺¶
長老歸縁起桃花憶舊巖清晨雲抱石深夜月籠杉道¶
具門人捧齋糧谷鳥銜餘生願依止文字欲三緘¶
　　贈别劉長卿時赴河南嚴中丞幕府¶
早見登郎署同時即下僚幾年江路永今去國門遙文¶
變騷人體官移漢帝朝望山吟度日接枕話通宵萬里¶
<pb:KR4h0161_WYG_045-14b>¶
趨公府孤帆限信潮匡時知已老聖代恥逃堯¶
　　九日登髙¶
詩家九日憐芳菊遲客髙齋瞰浙江漢浦浪花搖素壁¶
西陵樹色入秋牕木奴向熟懸金實桑落新開瀉玉缸¶
四子醉時爭講徳笑論黄霸屈為邦¶
　　送崔峒使往睦州兼寄薛司户¶
如今相府用英髦獨往南州肯吿勞氷水近開漁浦出¶
雪雲初巻定山髙木奴花映桐廬縣青雀舟隨白鷺濤¶
<pb:KR4h0161_WYG_045-15a>¶
使者應須訪㢘吏府中唯有范功曹¶
　　歳初喜皇甫侍御至¶
湖上新正逢故人情深應不笑家貧明朝别後門還掩¶
修竹千竿一老身¶
　　重送新安劉員外¶
秋江渺渺水空波越客孤舟欲榜歌手折衰楊悲老大¶
故人零落已無多¶
　裴度¶
<pb:KR4h0161_WYG_045-15b>¶
　　度字中立河東聞喜人貞元初擢進士元和末為¶
　　宰相歴事四朝以全徳始終與郭汾陽齊名其出¶
　　討淮西過女儿山下刻石題詩後果尅期平賊其¶
　　詩云待平賊壘報天子莫指仙山示武夫由是淮¶
　　蔡底平民安生業¶
　　唐趙璘云晉公貞元中作鑄劍㦸為農器賦觀其¶
　　氣槩巳有立殊勲致太平之意進士李為作涙及¶
　　輕薄暗小四賦李賀作樂府多屬意花草蜂蝶之¶
<pb:KR4h0161_WYG_045-16a>¶
　　間二子終不逺大文字之作可以定相命優劣矣¶
　近體詩¶
　　中書即事¶
有意効承平無功答聖明灰心縁忍事霜鬢為論兵道¶
直身還在恩深命轉輕鹽梅非擬議葵藿是平生白日¶
長懸照蒼蠅漫發聲嵩陽舊田地終使謝歸耕¶
　　傍水閒行¶
閒餘何處覺身輕暫脱朝衣傍水行鷗鳥亦知人意靜¶
<pb:KR4h0161_WYG_045-16b>¶
故來相近不相驚¶
　于良史¶
　　良史為張徐州建封從事每自吟曰出身三十年¶
　　髪白衣猶碧日暮倚朱門從朱汚袍赤建封因為¶
　　奏章服焉官至侍御¶
　　髙仲武云良史詩清雅工於形似如風兼殘雪起¶
　　河帶斷氷流吟之未終皎然在目¶
　近體詩¶
<pb:KR4h0161_WYG_045-17a>¶
　　春山夜月¶
春來多勝事賞玩夜忘歸掬水月在手弄花香滿衣興¶
來無逺近欲去惜芳非南望鐘鳴處樓臺深翠微¶
　　冬日寄李贊府¶
地際朝陽滿天邉宿霧收風兼殘雪起河帶斷氷流北¶
闕馳心極南圖尚旅逰登臨思不巳何處得銷憂¶
　　閒居寄薛據¶
隠几讀黄老閒齋耳目清僻居人事少多病道心生雨¶
<pb:KR4h0161_WYG_045-17b>¶
洗山林濕鴉鳴池館晴晩來因廢巻行藥至西城¶
　李宣逺¶
　　宣逺貞元進士登第¶
　近體詩¶
　　并州路作¶
秋日并州路黄榆落照間孤城吹角罷數騎射鵰還帳¶
幕遙臨水牛羊自下山征人正埀淚烽火起雲間¶
　宋濟¶
<pb:KR4h0161_WYG_045-18a>¶
　　濟徳宗時不第後禮部上甲乙名¶
　近體詩¶
　　東隣美女歌¶
花暖江城斜日隂鶯啼繡户曉雲深春風不道珠簾隔¶
傳得歌聲與客心¶
　　和王七度玉門關上吹笛¶
羌人吹笛戍樓間樓上蕭條海月閒借問梅花何處落¶
風吹一夜滿關山¶
<pb:KR4h0161_WYG_045-18b>¶
　何扶¶
　　扶太和九年及第明年捷三第¶
　近體詩¶
　　送閬州妓人歸老¶
竹翠嬋娟草徑幽佳人歸老傍汀洲玉蟾露冷梁塵暗¶
金鳳花開雲鬢秋十畝稻香新緑野一聲歌斷舊青樓¶
芭蕉半捲西池雨日暮門前雙白鷗¶
　宋邕¶
<pb:KR4h0161_WYG_045-19a>¶
　　邕唐末五雲溪人范攄云邕初無令譽及嬰瞽疾¶
　　而詩名始彰或戲其詩云緑楊宜向雨中看所謂¶
　　無眼作有眼之詩¶
　近體詩¶
　　春日¶
輕花細葉滿林端昨夜春風曉色寒黄鳥不堪愁裏聽¶
緑楊宜向雨中看¶
　趙光逺¶
<pb:KR4h0161_WYG_045-19b>¶
　　光逺字里未詳¶
　近體詩¶
　　題北里妓人壁¶
魚鑰獸環斜掩門萋萋芳草憶王孫醉凭青鎖窺韓夀¶
閒擲金梭惱謝鯤不夜珠光連玉匣辟寒釵影落瑤尊¶
欲知腸斷相思處役盡江淹别後魂¶
　　咏手¶
粧成皓腕洗凝脂背接紅巾掬水時薄霧袖中拈玉斚¶
<pb:KR4h0161_WYG_045-20a>¶
斜陽屏上撚青絲喚人急拍臨前檻摘杏髙揎近曲池¶
好是琵琶絃畔見細圓無節玉參差¶
撚玉磋瓊軟復圓緑牕誰見上琴絃慢籠彩筆閒書字¶
斜指瑤堦笑打錢指甲試香添麝炷舌頭輕㸃貼金鈿¶
象床珍簟宫棋處拈定文楸占角邉¶
　鮑防¶
　　防字子慎襄州人天寶進士遷太原尹河東節度¶
　　使徳宗授工部尚書防尤工詩與謝良弼友善時¶
<pb:KR4h0161_WYG_045-20b>¶
　　號鮑謝¶
　古體詩¶
　　雜感¶
漢家海内承平乆萬國戎王皆稽首天馬嘗衘苜蓿花¶
胡人歳獻蒲桃酒五月荔枝初破顔朝辭象郡夕函關¶
雁飛不度桂陽嶺馬走先過林邑山甘泉御果垂仙閣¶
日暮無風香自落逺物皆重近皆輕雞雖有徳不如鶴¶
　劉商¶
<pb:KR4h0161_WYG_045-21a>¶
　　商字子夏彭城人居長安工畫山水官至檢校禮¶
　　部郎中¶
　古體詩¶
　　銅雀妓¶
魏主矜蛾眉美人美於玉髙樓無晝夜歌舞竟未足盛¶
色如轉圜夕陽落深谷仍令身殁後尚縱平生慾紅粉¶
横淚痕調絃向空屋舉頭君不在惟見西陵木玉輦豈¶
再來嬌鬟為誰緑那堪秋風裏更舞陽春曲曲罷情不¶
<pb:KR4h0161_WYG_045-21b>¶
勝䦨干向西哭臺邉生野草來去罥羅縠况復陵寢間¶
雙雙見麋鹿¶
　　秋夜聽嚴紳巴童唱竹枝歌¶
巴人逺從荆江客回首荆山楚雲隔思歸夜唱竹枝歌¶
庭槐葉落秋風多曲中歴歴叙鄉思鄉思綿綿楚詞古¶
身騎吳牛不畏虎手提蓑笠欺風雨猿啼日暮江岸邉¶
緑林連山水連天來時十三今十五一成新衣已再補¶
鴻雁南飛報隣伍在家歡樂辭家苦天晴露白鐘漏遲¶
<pb:KR4h0161_WYG_045-22a>¶
淚痕滿面看竹枝曲終寒竹風裊裊西方日落東方曉¶
　　柳條歌送客¶
露井夭桃春未到遲日猶寒柳開早髙枝低枝飛鸝黄¶
千條萬條覆宫牆幾回離别折欲盡一夜東風吹又長¶
毿毿拂人行不進依依送君無逺近青青去住隨柳條¶
却寄來人以為信¶
　　雜言同豆盧郎中郭南七里橋哀悼姚倉曹¶
橋邉足離别終日為悲辛登橋因歎逝却羨别離人橋¶
<pb:KR4h0161_WYG_045-22b>¶
下東流水芳樹櫻桃蕊流水與潮回花落明年開可憐¶
三語椽長作九泉灰宿昔懽逰在何處花前飲足求仙¶
去¶
　令狐楚¶
　　楚字慤士徳棻之裔與李逢吉善元和末為相敬¶
　　宗逐李紳楚自宣武節度徙天平入為左僕射子¶
　　綯自湖州召入翰林為學士間嵗拜相渭南尉趙¶
　　嘏獻詩曰鶚在卿雲氷在壺代天才業奉訏謨榮¶
<pb:KR4h0161_WYG_045-23a>¶
　　同伊陟傳朱户秀比王商入畫圖昨夜星辰回劍¶
　　履前年風月滿江湖不知機務時多暇猶許詩家¶
　　屬和無¶
　近體詩¶
　　立春後言懐招汴州李庭衙推¶
閒齋夜擊唾壺歌試望夷門奈逺何每聽塞笳離夢斷¶
時窺清鑑旅愁多稍驚宵漏丁丁促已覺春風習習和¶
海内故人君最老花間鞭馬更相過¶
<pb:KR4h0161_WYG_045-23b>¶
　　逰晉祠上李逢吉相公¶
不歴晉祠三十年白頭重到一凄然泉聲自昔鏘寒玉¶
草色雖秋耀翠鈿少壯同逰寧有數尊榮再㑹便無縁¶
相思臨水下雙淚寄入并汾向洛川¶
　　逺别離¶
玳織鴛鴦履金裝翡翠簪畏人相問著不擬到城南¶
　　逰春辭¶
一夜好風吹新花一萬枝風前調玉管花下簇金羈¶
<pb:KR4h0161_WYG_045-24a>¶
　　長相思¶
君行登隴上妾夢在閨中玉筯千行落銀牀一半空¶
綺席春眠覺紗窓曉望迷朦朧殘夢裏猶自在遼西¶
　　從軍行¶
荒雞隔水啼汗馬向風嘶終日隨旌斾何時罷鼓鼙¶
却望氷河濶前登雪嶺髙征人幾多在又擬戰臨洮¶
胡風千里驚漢月五更明縱有還家夢猶聞出塞聲¶
暮雪迷青海隂崖覆白山可憐班定逺生入玉門關¶
<pb:KR4h0161_WYG_045-24b>¶
　　思君恩¶
小苑鸎歌歇長門蝶舞多眼看春又去翠輦不經過¶
紫禁香如霧青天月似霜雲韶何處奏祇是在昭陽¶
　　少年行¶
少小邉城慣放狂驏騎蕃馬射黄羊如今年老無筋力¶
猶倚營門數雁行¶
弓背霞明劍照霜秋風走馬出咸陽未收天子河湟地¶
不擬回頭望故鄉¶
<pb:KR4h0161_WYG_045-25a>¶
　　望春辭¶
髙樓望見一花開便覺春光四面來暖日晴雲知次第¶
東風不用更相催¶
　長孫佐輔¶
　　佐輔朔方人徳宗時弟公輔為吉州刺史佐輔往¶
　　依焉¶
　古體詩¶
　　山居雨霽即事¶
<pb:KR4h0161_WYG_045-25b>¶
結茅蒼嶺下自與喧卑隔况值雷雨晴郊原轉岑寂出¶
門看反照繞屋殘漏滴古路絶人行荒陂響螻蟈籬崩¶
𤓰豆蔓圃壊牛羊跡斷續古祠鴉髙低逺村笛喜聞東¶
皋潤欲往未通屐杖䇿試危橋攀蘿瞰苔壁隣翁夜相¶
訪緩酌聊跂石新月出汙罇浮雲在巾舄常隳腐儒操¶
謬習經邦畫有待時未知非關慕沮溺¶
　　關山月¶
淒淒還切切戍客多離别何處最傷心關山見秋月關¶
<pb:KR4h0161_WYG_045-26a>¶
月竟如何由來逺近歌始經𤣥莵塞終繞白狼河忽憶¶
秦樓婦流光應共有巳得並蛾眉還知攬纎手去嵗照¶
同行比翼復連形今宵照獨立顧影自㷀㷀餘輝漸西¶
落夜夜看如昨借問映旌旗何如鑒帷幙拂曉朔風悲¶
蓬驚雁不飛幾時征戍罷還向月中歸¶
　　隴西行¶
隂雲凝朔氣隴上正飛雪四月草不生北風勁如割朝¶
來羽書急夜宿長城窟道隘行不前相呼抱鞍歇人寒¶
<pb:KR4h0161_WYG_045-26b>¶
指欲墮馬凍蹄亦裂射雁旋充饑斧氷還止渴寧辭解¶
圍鬭但恐乘疲沒早晩邉候空歸來養羸骨¶
　　山行即事¶
日落風䬘䬘驅車行逺郊中心有所悲古墓穿黄茅茅¶
中狐兎窠四面烏鳶巢鬼火時獨出人烟不相交行行¶
近破村一徑欹還坳迎霜聽蟋蟀向月看蠨蛸翁喜客¶
來坐客來羞厨庖濁醪誇潑螘時果仍新苞相勸對寒¶
燈呼兒爇枯梢性樸頗近古其言無斗筲憂歡世上并¶
<pb:KR4h0161_WYG_045-27a>¶
嵗月途中抛誰知問津客空作楊雄嘲¶
　　古宫怨¶
窓前好樹名玫瑰去年花落今年開無情春色尚識返¶
君心忽斷何時來憶昔粧成候仙仗宫鎖玲瓏日新上¶
拊心却笑西子嚬掩鼻誰憂鄭姬謗草染文章衣下履¶
花粘甲乙床前帳三千玉貌休自誇十二金釵獨相向¶
盛衰傾奪欲何如嬌愛翻悲逐佞諛重逺豈能慙沼鵠¶
棄前方見泣舩魚看籠不記薫龍腦詠扇空曾秃鼠鬚¶
<pb:KR4h0161_WYG_045-27b>¶
始喜類蘿新託栢終傷如薺却甘荼院深獨開還獨閉¶
鸚鵡驚飛苔覆地滿箱舊賜前日衣漬枕新垂夜來淚¶
恨多開鏡照還悲緑髻青蛾尚未衰莫道新縑長絶比¶
猶逢故劍㑹相追¶
　　尋山家¶
獨訪山家歇還涉茅屋斜連隔松葉主人聞語未開門¶
繞籬野菜飛黄蝶¶
　　對鏡吟¶
<pb:KR4h0161_WYG_045-28a>¶
憶昔逢君新納聘青銅鑄出千年鏡意憐光彩固無瑕¶
義比恩情永相映每將鑒面兼鑒心鑒來不輟情逾深¶
君非結心空結帶結處尚新恩已背開簾覽鏡悲難語¶
對面相看孟門阻掩匣徒慙雙鳳飛懸臺欲効孤鸞舞¶
粧成持照尚當時只畏愁多遽變衰昔日照來人共許¶
今朝照罷自生疑鏡上有塵猶可拂君恩詎肯無迴時¶
　　南中客舍對雨送故人歸北¶
猿聲啾啾雁聲苦巻簾相對愁不語幾年客吳君在楚¶
<pb:KR4h0161_WYG_045-28b>¶
况送君歸我猶阻家書作得不忍封北風吹斷堦前雨¶
　近體詩¶
　　代别後夢别¶
别中還夢别悲後更生悲覺夢俱千里追尋難再期翻¶
思夢裏苦却恨覺來遲縱是非真事何妨夢㑹時¶
　　杭州秋日留别故友¶
相見又相别大江秋水深悲歡一世事去住兩鄉心淅¶
瀝籬下葉凄清堦上琴獨隨孤棹去何處更同衾¶
<pb:KR4h0161_WYG_045-29a>¶
　　　别友人¶
　愁多不忍醒時别想極還尋靜處行誰遣同衾又分手¶
　不如行路本無情¶
　¶
　¶
　¶
　¶
　¶
<pb:KR4h0161_WYG_045-29b>¶
　¶
　¶
　¶
　¶
　¶
　¶
　¶
御定全唐詩録巻四十五¶
