# -*- mode: mandoku-view; -*-
#+TITLE: 御定全唐詩錄
#+DATE: 2015-08-25 00:43:40.832226
#+PROPERTY: ID KR4h0161
#+PROPERTY: BASEEDITION WYG    
#+PROPERTY: JUAN 卷七十九
<pb:KR4h0161_WYG_078-1a>¶
　欽定四庫全書¶
御定全唐詩録巻七十九¶
　　温庭筠(二/)¶
　　近體詩¶
　　　握柘詞¶
　楊栁縈橋綠玫瑰拂地紅繡衫金騕褭花髻玉瓏璁宿¶
　雨香潛潤春流水暗通畫樓初夢斷晴日照湘風¶
　　　送洛南李主簿¶
<pb:KR4h0161_WYG_078-1b>¶
　想君秦塞外因見逺山青槲葉曉迷路枳花春滿庭禄¶
　優仍侍膳官散得専經余亦還愚谷歸心在翠屏¶
　　　春日野行¶
　騎馬蹋烟莎青春奈怨何蝶翎朝粉盡鴉背夕陽多栁¶
　豔欺芳帶山愁縈翠蛾別情無處說方寸是星河¶
　　　早秋山居¶
　山近覺寒早草堂霜氣晴樹彫窗有日池滿水無聲果¶
　落見猿過葉乾聞鹿行素琴機慮靜空伴夜泉清¶
<pb:KR4h0161_WYG_078-2a>¶
　　送人南遊¶
送君遊楚國江浦樹蒼然沙淨有波迹岸平多草烟角¶
悲臨海郡月到渡淮船唯以一杯酒相思隔楚天¶
　　贈鄭處士¶
飄然隨釣艇雲水是天涯紅葉下荒井碧梧侵古槎醉¶
收陶令菊貧賣邵平𤓰更有相期處南籬一樹花¶
　　江岸即事¶
水容侵古岸峰影度青蘋廟竹唯聞鳥江帆不見人雀¶
<pb:KR4h0161_WYG_078-2b>¶
聲花外暝客思栁邊春別恨轉難盡年年汀草新¶
　　中書令裵公輓歌詞¶
王儉風華首蕭何社稷臣丹陽布衣客蓮渚白頭人銘¶
勒燕山暮碑沈漢水春従今虚醉飽無復汚車茵¶
箭下妖星落風前殺氣囘國香荀令去樓月庾公來玉¶
璽終無慮金縢竟不開空嗟薦賢路芳草滿燕臺¶
　　太子西池¶
梨花雪壓枝鸎囀栁如絲嬾逐妝成曉春融夢覺遲鬢¶
<pb:KR4h0161_WYG_078-3a>¶
輕全作影嚬淺未成眉莫信張公子窗間斷暗期¶
花紅蘭紫莖愁草雨新晴栁占三春色鸎偷百鳥聲日¶
長嫌輦重風暖覺衣輕薄暮香塵起長楊落照明¶
　　偶題¶
孔雀眠髙閣櫻桃拂短檐畫眀金冉冉箏語玉纎纎細¶
雨無妨燭輕寒不隔簾欲將紅錦段因夢寄江淹¶
　　贈越僧岳雲¶
世機消己盡巾屨亦飄然一室故山月滿缾秋澗泉禪¶
<pb:KR4h0161_WYG_078-3b>¶
菴過微雪鄉寺隔寒烟應共白蓮客相期松桂前¶
蘭亭舊都講今日意如何有樹關深院無塵到淺莎僧¶
居隨處好人事出門多不及新春雁年年鏡水波¶
　　商山早行¶
晨起動征鐸客行悲故鄉雞聲茅店月人迹板橋霜槲¶
葉落山路枳花明驛牆因思杜陵夢鳬雁滿回塘¶
　　題竹谷神祠¶
蒼蒼松色晚一徑入荒祠古樹風吹馬虚廊日照旗煙¶
<pb:KR4h0161_WYG_078-4a>¶
煤朝奠處風雨夜歸時寂寞湘江客空看蔣帝碑¶
　　題陳處士幽居¶
松軒塵外客髙竹自蕭疎雨後苔侵井霜來葉滿渠閒¶
看鏡湖畫時得越僧書若待前谿月誰人伴釣魚¶
　　處士盧岵山居¶
西谿問樵客遙識主人家古樹老連石急泉清露沙千¶
峰隨雨暗一徑入雲斜日暮鳥飛散滿山蕎麥花¶
　　初秋寄友人¶
<pb:KR4h0161_WYG_078-4b>¶
閒夢正悠悠涼風生竹樓夜琴知欲雨曉簟覺新秋獨¶
鳥楚山逺一蟬關樹愁憑將離別恨江水問同逰¶
　　宿白蓋峰寺寄僧¶
山房霜氣晴一宿遂平生閣上見林影月中聞澗聲佛¶
燈銷永夜僧磬徹寒更不學何居士焚香為宦情¶
　　盧氏池上遇雨贈同游¶
簟翻涼氣集谿上潤殘棊萍皺風來後荷喧雨到時寂¶
寥閒望久飄洒獨歸遲無限松江恨煩君解釣絲¶
<pb:KR4h0161_WYG_078-5a>¶
　　宿一公精舍¶
夜䦨黄葉寺缾錫兩俱能松下石橋路雨中山殿燈茶¶
爐天姥客棊席剡溪僧還笑長門賦髙秋卧茂陵¶
　　敷水小桃盛開因作¶
敷水小橋東娟娟照露叢所嗟非勝地堪恨是春風二¶
月艷陽節一枝惆悵紅定知留不住吹落路塵中¶
　　題造微禪師院¶
夜香聞偈後岑寂掩雙扉照竹鐙和雪看松月到衣草¶
<pb:KR4h0161_WYG_078-5b>¶
堂疎磬斷江寺故人稀惟憶江南雨春風獨鳥歸¶
　　登盧氏臺¶
勝地當通邑前山有故居臺髙秋盡出林斷野無餘白¶
露鳴蛩急晴天度雁疎由來放懷地非獨在吾廬¶
　　題蕭山廟¶
故道木隂濃荒祠山影東杉松一庭雨幡蓋滿堂風客¶
奠晚沙濕馬嘶春廟空夜深雷電歇龍入古潭中¶
　　送淮隂孫令之官¶
<pb:KR4h0161_WYG_078-6a>¶
隋隄楊栁烟孤櫂正悠然蕭寺通淮戍蕪城枕楚田魚¶
鹽橋上市燈火雨中船故老青葭岸先知宓子賢¶
　　早春滻水送友人¶
青門烟野外渡滻送行人鴨卧溪沙暖鳩鳴社樹春殘¶
波青有石幽草綠無塵楊栁東風裏相看淚滿巾¶
　　送僧東遊¶
師歸舊山去此別己悽然燈影秋江寺篷聲夜雨船鷗¶
飛吳市外麟卧晉陵前若到東林社誰人更問禪¶
<pb:KR4h0161_WYG_078-6b>¶
　　細雨¶
憑軒望秋雨凉入暑衣清極目鳥頻沒片時雲復輕沼¶
萍開更歛山葉動還鳴楚客秋江上蕭蕭故國情¶
　　感舊陳情五十韻獻淮南李僕射¶
嵇紹垂髫日山濤筮仕年琴尊陳座上紈綺拜牀前鄰¶
里纔三徙雲霄己九遷感深情戃怳言發淚潺湲憶昔¶
龍圖盛方今隺羽全桂枝香可襲楊葉舊頻穿玉籍標¶
人瑞金丹化地僊賦成攅筆寫歌出滿城傳既矯排虚¶
<pb:KR4h0161_WYG_078-7a>¶
翅將持造物權萬靈思鼓鑄羣品待陶甄視草絲綸出¶
持綱雨露縣法行黃道内居近翠華邊書迹臨湯鼎吟¶
聲接舜絃白麻紅燭夜清漏紫微天雷電隨神筆魚龍¶
落彩牋閒宵陪雍畤清暑在甘泉耿介非持禄優㳺是¶
養賢氷清臨百粤風靡化三川委寄崇推轂威儀壓控¶
弦梁園提彀騎淮水換戎旃照日青油濕迎風錦帳鮮¶
黛娥陳二八珠履列三千舞轉回紅袖歌愁斂翠鈿滿¶
堂開照耀分座儼嬋娟油額芙蓉帳香塵玳瑁筵繡旗¶
<pb:KR4h0161_WYG_078-7b>¶
隨影合金陳似波旋緹幕深回互朱門暗接連彩虯蟠¶
畫㦸花馬立金鞭有客將誰託無媒竊自憐抑揚中散¶
曲漂泊孝㢘船未展干時策徒抛負郭田轉蓬猶邈爾¶
懷橘更澘然投足乖蹊徑冥心向簡編未知魚躍地空¶
媿鹿鳴篇稷下期方至漳濱病未痊定非籠外鳥真是¶
殻中蟬蕙徑鄰幽澹荆扉興靜便草堂苔㸃㸃蔬囿水¶
濺濺釣罷谿雲重樵歸澗月圎嬾多成宿疢愁甚似春¶
眠木直終難怨膏明只自煎鄭鄉空健羨陳榻未招延¶
<pb:KR4h0161_WYG_078-8a>¶
旅食逢春盡羇游為事牽宦無毛義檄婚乏阮脩錢冉¶
弱營中栁披敷幕下蓮儻能容委質非敢望差肩澀劒¶
猶堪淬餘朱或可研従師當鼓篋窮理久忘筌折簡能¶
榮瘁遺簪莫棄捐韶光如見借寒谷變風烟¶
　　洞户二十二韻¶
洞户連珠網方疏隠碧潯燭盤烟墜燼簾壓月通隂粉¶
白僊郎署霜清玊女碪醉鄉髙窈窈棊陳靜愔愔素手¶
琉璃扇𤣥髫玳瑁簪昔邪看寄迹梔子詠同心樹列千¶
<pb:KR4h0161_WYG_078-8b>¶
秋勝樓懸七夕鍼舊詞翻白紵新賦換黃金唳隺調蠻¶
鼓驚蟬應寳琴舞疑繁易度歌轉斷難尋露委花相妬¶
風歌栁不禁橋彎雙表迥池漲一篙深清蹕傳恢囿黄¶
旗幸上林神鷹參翰苑天馬破蹄涔武庫方題品文園¶
有好音朱莖殊菌蠢丹桂欲蕭森黼帳回瑤席華鐙對¶
錦衾畫圖驚走獸書帖得來禽河曙秦樓暎山晴魏闕¶
臨綠囊逢趙后青瑣見王沈任達嫌孤憤疎慵倦九箴¶
若為南遁客猶作卧龍吟¶
<pb:KR4h0161_WYG_078-9a>¶
　　過華清宫二十二韻¶
憶昔開元日承平事勝逰貴妃専寵幸天子冨春秋月¶
白霓裳殿風乾羯鼓樓鬭雞花蔽膝騎馬玉搔頭繡轂¶
千門伎金鞍萬户侯薄雲欺雀扇輕雪犯貂裘過客聞¶
韶濩居人識冕旒氣和春不覺烟暖霽難收澀浪和瓊¶
甃晴陽上彩斿巻衣輕鬢嬾窺鏡澹蛾羞屏掩芙容帳¶
簾褰玳瑁鉤重瞳分渭曲纎手指神州御案迷萱草天¶
袍妒石榴深巖藏浴鳯鮮隰媚潛虯不料邯鄲蝨俄成¶
<pb:KR4h0161_WYG_078-9b>¶
即墨牛劒鋒揮太皥旗燄拂蚩尤内嬖陪行在孤臣預¶
坐籌瑤簪遺翡翠霜仗駐驊騮豔笑雙飛斷香魂一哭¶
休早梅悲蜀道髙樹隔昭丘朱閣重霄近蒼厓萬古愁¶
至今湯殿水鳴咽縣前流¶
　　詠寒宵¶
寒宵何耿耿良讌有餘姿寳靺裵回處熏鑪悵望時曲¶
瓊垂翡翠斜月到罘罳委墜金缸燼䦨跚玊局棊話窮¶
猶注睇歌罷尚持頤晻曖遙相屬氛氲積所思秦娥巻¶
<pb:KR4h0161_WYG_078-10a>¶
衣晚胡雁度雲遲上郡歸來夢那知錦字詩¶
　　春日¶
問君何所思迢遞豔陽時門靜人歸晚牆髙蝶過遲一¶
雙青鎖燕千萬緑楊絲屏上吳山逺樓中朔管悲寳書¶
無寄處香轂有來期草色將林彩相添入黛眉¶
　　開聖寺¶
路分谿石夾烟叢十里蕭蕭古樹風出寺馬嘶秋色裏¶
向陵鴉亂夕陽中竹間泉落山㕑靜墖下僧歸影殿空¶
<pb:KR4h0161_WYG_078-10b>¶
猶有南朝舊碑在敢將興廢問漁翁¶
　　贈蜀將¶
十年分散劒關秋萬事皆従錦水流志氣己曽明漢節¶
功名猶尚帶吳鉤雕邉認箭寒雲重馬上聽笳塞草愁¶
今日逢君倍惆悵灌嬰韓信盡封侯¶
　　寄清涼寺僧¶
石路無塵竹徑開昔年曽伴戴顒來窗間半偈聞鐘後¶
松下殘棊送客回檐向玉峰籠夜雪砌因流水長秋苔¶
<pb:KR4h0161_WYG_078-11a>¶
白蓮㑹裏如相問説與逰人是姓雷¶
　　重遊東峯宗宻禪師精廬¶
百尺青厓三尺墳微言已絶杳難聞戴顒今日稱居士¶
支遁他年識領軍暫對杉松如結社偶同麋鹿自成羣¶
故山弟子空回首蔥嶺還應見宋雲¶
　　題李處士幽居¶
水玉簪頭戴角巾瑤琴寂厯拂輕塵濃隂似帳紅薇晚¶
細雨如煙碧草新隔竹見籠疑有隺巻簾看畫更無人¶
<pb:KR4h0161_WYG_078-11b>¶
南窗自有忘機友谷口空稱鄭子真¶
　　春日偶作¶
西園一曲豔陽歌擾擾車塵負薜蘿自欲放懐猶未得¶
不知經世竟如何夜聞猛雨判花盡寒戀重衾覺夢多¶
釣渚別來應更好春風還為起微波¶
　　和友人悼亡¶
玉貌潘郎淚滿衣畫羅輕鬢雨霏微紅蘭委露愁難盡¶
白馬朝天望不歸寳鏡塵昏鸞影在鈿箏弦斷雁行稀¶
<pb:KR4h0161_WYG_078-12a>¶
春風幾許傷情事碧草侵階粉蝶飛¶
　　池塘七夕¶
月出西南露氣秋綺寮河漢在鍼樓楊家繡作鴛鴦幔¶
張氏金為翡翠鉤銀燭有光妨宿燕畫屏無睡待牽牛¶
萬家碪杵三篙水一夕横塘似舊游¶
　　偶遊¶
曲巷斜臨一水間小門終日不開關紅珠斗帳櫻桃熟¶
金尾屏風孔雀閒雲髻幾迷芳草蝶額黄無限夕陽山¶
<pb:KR4h0161_WYG_078-12b>¶
與君便是鴛鴦侣休向人間覓往還¶
　　贈知音¶
翠羽花冠碧樹雞未明先向短牆啼窗間謝女青蛾歛¶
門外蕭郎白馬嘶殘曙微星當户沒澹烟斜月照樓低¶
上陽宫裏鐘初動不語垂鞭過栁隄¶
　　過陳琳墓¶
曽於青史見遺文今日飄蓬過此墳詞客有靈應識我¶
霸才無主始憐君石麟埋沒藏春草銅雀荒涼對暮雲¶
<pb:KR4h0161_WYG_078-13a>¶
莫怪臨風倍惆悵欲將書劒學従軍¶
　　西江上送漁父¶
却逐嚴光向若邪釣綸菱櫂寄年華三秋梅雨愁楓葉¶
一夜篷舟宿葦花不見水雲應有夢偶隨烟鳥便成家¶
白蘋風起樓船暮江燕雙雙五兩斜¶
　　經李徵君故居¶
露濃烟重草萋萋樹暎䦨干栁拂隄一院落花無客醉¶
五更殘月有鸎啼芳筵想像情難盡故榭荒涼路己迷¶
<pb:KR4h0161_WYG_078-13b>¶
風景宛然人自改却經門巷馬頻嘶¶
　　懐真珠亭¶
珠箔金鉤對彩橋昔年於此見嬌嬈香燈悵望飛瓊鬢¶
涼月殷勤碧玉簫屏倚故窗山六扇栁垂寒砌露千條¶
壞牆經雨蒼苔徧拾得當時舊翠翹¶
　　經五丈原¶
鐵馬雲雕共絶塵栁隂髙壓漢宫春天清殺氣屯關右¶
夜半妖星照渭濱下國卧龍空寤主中原得鹿不由人¶
<pb:KR4h0161_WYG_078-14a>¶
象牀寳帳無言語従此譙周是老臣¶
　　和王秀才傷歌姬¶
月缺花殘莫愴然花須終發月須圓更能何事銷芳念¶
亦有穠華委逝川一曲豔歌留宛轉九原春草妒嬋娟¶
王孫莫學多情客自古多情損少年¶
　　送盧處士游吳越¶
羨君東去見殘梅唯有王孫獨未回吳苑夕陽明古堞¶
越宫春草上髙臺波生野水雁初下風滿驛樓潮欲來¶
<pb:KR4h0161_WYG_078-14b>¶
試逐漁舟看雪浪幾多江燕荇花開¶
　　蘇武廟¶
蘇武魂銷漢使前古祠髙樹兩茫然雲邉雁斷胡天月¶
隴上羊歸塞草烟回日樓臺非甲帳去時冠劒是丁年¶
茂陵不見封侯印空向秋波哭逝川¶
　　途中偶作¶
石路荒塘接野蒿西風吹馬利如刀小橋連驛楊栁晚¶
廢寺入門禾黍髙雞犬夕陽喧縣市鳬鷖秋水曝城壕¶
<pb:KR4h0161_WYG_078-15a>¶
故山有夢不歸去官樹陌塵何太勞¶
　　盤石寺留別成公¶
槲葉蕭蕭帶葦風寺前歸客別支公三秋岸雪花初白¶
一夜林霜葉盡紅山疊楚天雲壓塞浪遙吳苑水連空¶
悠然旅榜頻回首無復松窗半偈同¶
　　牡丹¶
水漾晴紅壓叠波曉來金粉覆庭莎裁成艷思偏應巧¶
分得春光最數多欲綻似含雙靨笑正繁疑有一聲歌¶
<pb:KR4h0161_WYG_078-15b>¶
華堂客散簾垂地想凭䦨干歛翠蛾¶
　　谿上行¶
綠塘漾漾烟濛濛張翰此來情不窮雪羽䙰褷立倒影¶
金鱗撥刺跳晴空風翻荷葉一向白雨濕蓼花千穂紅¶
心羨夕陽波上客片時歸夢釣船中¶
　　題望苑驛¶
弱栁千條杏一枝半含春雨半垂絲景陽寒井人難到¶
長樂晨鐘曉自知花影幾年通博望樹名何代號相思¶
<pb:KR4h0161_WYG_078-16a>¶
至今十二樓前月不向西陵照盛姬¶
　　宿杜城亡友李翔處士故墅¶
栁不成絲草帶煙海槎東去鶴歸天愁腸斷處春何限¶
病眼開時月正圓花若有情還悵望水應無事莫潺湲¶
終知此恨難消遣辜負南華第二篇¶
　　題栁¶
楊栁千條拂面絲綠烟金穗不勝吹香隨靜婉歌塵起¶
影伴嬌嬈舞袖垂羌管一聲何處曲流鸎百囀最髙枝¶
<pb:KR4h0161_WYG_078-16b>¶
千門九陌花如雪飛過宫牆兩不知¶
　　贈少年¶
江海相逢客恨多秋風葉下洞庭波酒酣夜別淮隂市¶
月照髙樓一曲歌¶
　　蔡中郎墳¶
古墳零落野花春聞説中郎有後身今日愛才非昔日¶
莫抛心力作詞人¶
　　長安春晚¶
<pb:KR4h0161_WYG_078-17a>¶
曲江春半日遲遲正是王孫悵望時杏花落盡不歸去¶
江上東風吹栁絲¶
　　彈箏人¶
天寳年中事玉皇曽將新曲教寧王鈿蟬金鳯皆零落¶
一曲伊州淚萬行¶
　　瑤瑟怨¶
氷簟銀牀夢不成碧天如水夜雲輕雁聲還過瀟湘去¶
十二樓中月自明¶
<pb:KR4h0161_WYG_078-17b>¶
　　渭上題¶
吕公榮達子陵歸萬古烟波繞釣磯橋上一通名利迹¶
至今江鳥背人飛¶
目極雲霄思浩然風帆一片水連天輕橈便是東歸路¶
不肯忘機作釣船¶
烟水何曽息世機暫時相向亦依依所嗟白首磻谿叟¶
一下漁舟更不歸¶
　　經故翰林袁學士居¶
<pb:KR4h0161_WYG_078-18a>¶
劒逐驚波玉委塵謝安門下更何人西州城外花千樹¶
盡是羊曇醉後春¶
　　題城南杜邠公林亭¶
卓氏壚前金線栁隋家隄畔錦帆風貪為兩地分霖雨¶
不見池蓮照水紅¶
　　過分水嶺¶
谿水無情似有情入山三日得同行嶺頭便是分頭處¶
惜別潺湲一夜聲¶
<pb:KR4h0161_WYG_078-18b>¶
　　鄠杜郊居¶
槿籬芳楥近樵家隴麥青青一徑斜寂寞逰人寒食後¶
夜來風雨送梨花¶
　　楊栁枝¶
宜春苑外最長條閒裊春風伴舞腰正是玉人腸斷處¶
一渠春水赤䦨橋¶
南門牆東御路旁預知春色栁絲黄杏花未肯無情思¶
何事行人最斷腸¶
<pb:KR4h0161_WYG_078-19a>¶
　蘇小門前栁萬條𣯶𣯶金線拂平橋黄鸎不語東風起¶
　深閉朱門伴細腰¶
　金縷𣯶𣯶碧瓦溝六宫眉黛惹春愁曉來更帶龍池雨¶
　半拂䦨干半入樓¶
　館娃宫外鄴城西逺映征帆近拂隄繫得王孫歸思切¶
　不關春草緑萋萋¶
　兩兩黄鸝色似金裊枝嗁露動芳音春來幸自長如線¶
　可惜牽纒蕩子心¶
<pb:KR4h0161_WYG_078-19b>¶
　御栁如絲映九重鳯凰窗柱繡芙蓉景陽樓畔千條露¶
　一面新妝待曉鐘¶
　織錦機邉鸎語頻停梭垂淚憶征人塞門三日猶蕭索¶
　縦有垂楊未覺春¶
　　　觀棊¶
　閒對楸枰傾一壺黃華坪上幾成盧他時謁帝銅池水¶
　便賭宣城太守無¶
御定全唐詩録巻七十九¶
