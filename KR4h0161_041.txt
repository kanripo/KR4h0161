# -*- mode: mandoku-view; -*-
#+TITLE: 御定全唐詩錄
#+DATE: 2015-08-25 00:43:39.966500
#+PROPERTY: ID KR4h0161
#+PROPERTY: BASEEDITION WYG    
#+PROPERTY: JUAN 卷四十一
<pb:KR4h0161_WYG_041-1a>¶
　欽定四庫全書¶
御定全唐詩録巻四十一¶
　　郎士元¶
　　　士元字君冑中山人天寶十五年擢進士第寶應¶
　　　初選京縣官詔試中書補渭南尉歴右拾遺出為¶
　　　郢州刺史與錢起齊名¶
　　　髙仲武云士元貟外河嶽英奇人倫秀異自家型¶
　　　國遂擅大名右丞以後錢郎更長郎公稍更閒雅¶
<pb:KR4h0161_WYG_041-1b>¶
　　　近於康樂如荒城背流水逺雁入寒雲又去鳥不¶
　　　知倦逺帆生暮愁又蕭條夜靜邉風吹獨倚營門¶
　　　望秋月可齊衡古人掩映時輩又暮蟬不可聽落¶
　　　葉豈堪聞古人謂謝朓工於發端比之於今有慚¶
　　　沮矣¶
　　古體詩¶
　　　題劉相公三湘圖¶
　昔嵗別衡霍邇來憶南州今朝平津邸兼得瀟湘遊稍¶
<pb:KR4h0161_WYG_041-2a>¶
辨郢門樹依然芳杜洲微明三巴峽咫尺萬里流去鳥¶
不知倦逺帆生暮愁涔陽指天末北渚空悠悠枕上見¶
漁父坐中常狎鷗誰言魏闕下自有東山幽¶
　　塞下曲¶
寶刀塞下兒身經百戰曾百勝壯心竟未嫖姚知白草¶
山頭日初沒黃沙戍下悲笳發蕭條夜靜邉風吹獨倚¶
營門望秋月¶
　近體詩¶
<pb:KR4h0161_WYG_041-2b>¶
　　春宴張舍人宅¶
懶尋芳草徑來接侍臣筵山色知殘雨墻隂覺暮天鸎¶
啼漢宫桺花隔杜陵烟地與東城接春光醉目前¶
　　寄李紓¶
雨餘深巷靜獨酌送殘春車馬雖嫌僻鸎花不棄貧蟲¶
聲粘户網鼠跡印床塵借問山陽㑹如今有幾人¶
　　送楊中丞和蕃¶
錦車登隴日邉草正萋萋舊好隨君長新愁聽鼓鼙河¶
<pb:KR4h0161_WYG_041-3a>¶
源飛鳥外雪嶺大荒西漢壘今猶在遥知路不迷¶
　　送李將軍赴定州¶
雙旌漢飛將萬里獨橫戈春色臨闗盡黃雲出塞多鼓¶
鼙悲絶漠烽戍隔長河莫斷陰山路天驕已請和¶
　　送裴補闕入河南幕¶
皎然青瑣客何事動行軒苦節酬知已清吟去掖垣秋¶
城臨海樹寒月上營門鄒魯詩書地應無鼙鼓喧¶
　　送洪州李别駕之任(錢起集云/李善琴)¶
<pb:KR4h0161_WYG_041-3b>¶
南去秋江逺孤舟興自多能將流水引更入洞庭波夏¶
口帆初上潯陽雁正過知音在霄漢佐郡豈蹉跎¶
　　送韓司直路出延陵(一作皇/甫冉詩)¶
遊吳還適越來往任風波復送王孫去其如春草何岸¶
明殘雪在潮滿夕陽多季子畱遺廟停舟試一過¶
　　送元詵還丹陽别業¶
已知成傲吏復見解朝衣應向丹陽郭秋山獨掩扉草¶
堂連古寺江日動晴暉一别滄洲逺蘭橈㡬歲歸¶
<pb:KR4h0161_WYG_041-4a>¶
　　送奚賈歸吳¶
東南富春渚曾是謝公遊今日奚生去新安江正秋水¶
容清過客霜葉伴行舟遥想赤亭下聞猿應夜愁¶
　　盩厔縣鄭礒宅送錢大¶
暮蟬不可聽落葉豈堪聞共是悲秋客那知此路分荒¶
城背流水逺雁入寒雲陶令門前菊餘花可贈君¶
　　宿杜氏江樓¶
適楚豈無願思歸秋向深故人江樓月永夜千里心落¶
<pb:KR4h0161_WYG_041-4b>¶
葉攪鄉夢鳥啼驚越吟寥寥更何有斷續空城碪¶
　　馮翊西樓¶
城上西樓倚暮天樓中歸望正凄然近郭亂山横古渡¶
野莊喬木帶新烟北風吹雁聲能苦逺客辭家月再圎¶
陶令好文常對酒相招一和白雲篇¶
　　春宴王補闕城東别業¶
栁陌乍隨洲勢轉花源忽傍竹陰開能將瀑水清人境¶
直取流鶯送酒杯山下古松當綺席簷前片雨滴春苔¶
<pb:KR4h0161_WYG_041-5a>¶
地主同聲復同舍留歡不畏夕陽催¶
　　酬王季友題半日村别業兼呈李明府¶
村映寒原日已斜煙生密竹早歸鴉長溪南路當羣岫¶
半景東鄰照數家門通小徑連芳草馬飲春泉踏淺沙¶
欲待主人林上月還思潘岳縣中花¶
　　酬王季友秋夜宿露臺寺見寄¶
石林精舍武溪東夜扣禪扉謁逺公月在上方諸品靜¶
心持半偈萬緣空蒼苔古道行應遍落木寒泉聽不窮¶
<pb:KR4h0161_WYG_041-5b>¶
更憶雙峯最髙頂此心期與故人同¶
　　送崔侍御往容州宣慰¶
秦原獨立望湘川擊隼南飛向楚天奉詔不言空慰俗¶
清時應得訪遺賢荆門曉色兼梅雨桂水春風過客船¶
疇昔常聞陸賈說故人今日豈徒然¶
　　蓋少府新除江南尉問風俗¶
聞君作尉向江潭吳越風煙到自諳客路尋常隨竹影¶
人家大抵傍山嵐緣溪花木偏宜逺避地衣冠盡向南¶
<pb:KR4h0161_WYG_041-6a>¶
惟有夜猿啼海樹思鄉望國意難堪¶
　　送李敖湖南書記¶
憐君才與阮家同掌記能資亞相雄入楚豈忘看涙竹¶
泊舟應是愛江楓誠知客夢烟波裏肯厭猿鳴夜雨中¶
莫信衡湘書不到年年秋雁過巴東¶
　　送郴縣裴明府之任兼充宣慰¶
白蘋楚水三湘逺芳草秦城二月初連雁北飛看欲盡¶
孤舟南去意何如渡江野老思求莫候館郴人憶下車¶
<pb:KR4h0161_WYG_041-6b>¶
别後天涯何所寄故交惟有袖中書¶
　　聽鄰家吹笙¶
鳳吹聲如隔綵霞不知墻外是誰家重門深鎖無尋處¶
疑有碧桃千樹花¶
　皇甫冉¶
　　冉字茂政潤州丹陽人十嵗能屬文尤善詩張曲¶
　　江深器之謂清頴秀拔有江徐之風天寶十五載¶
　　舉進士第一歴無鍚尉左金吾兵曹王縉為河南¶
<pb:KR4h0161_WYG_041-7a>¶
　　元帥表掌書記大厯二年遷左拾遺轉右補闕¶
　　獨孤及序云集凡三百五十篇其詩大畧以古之¶
　　比興就今之聲律天機獨得非師資所奬每文㑹¶
　　别筵新意秀句輙加於常時一等才鍾於情故也¶
　　髙仲武云冉詩巧於文字發調新竒逺出情外往¶
　　以世道艱虞避地江外每文章一到朝廷作者為¶
　　之變色如閉門白日晚倚杖青山暮與裛露收新¶
　　稼迎寒葺舊廬及逺山重叠見芳草淺深生岸草¶
<pb:KR4h0161_WYG_041-7b>¶
　　知春晚沙禽好夜驚又燕知社日辭巢去菊為重¶
　　陽冒雨開可以雄視潘張平揖沈謝又巫山詩終¶
　　篇竒麗自晉宋齊梁已來採掇者無數而補闕獨¶
　　獲驪珠使前賢失步後輩却立自非天假何以迨¶
　　斯恨長轡未騁而芳蘭早凋悲夫¶
　古體詩¶
　　題裴二十一新園¶
東郭訪先生西郊尋隠路久為江南客自有雲陽樹已¶
<pb:KR4h0161_WYG_041-8a>¶
得閒園心不知公府步閉門白日晚倚杖青山暮果熟¶
任霜封籬疎從水度窮年常牽綴往事惜淪誤惟見耦¶
耕人朝朝自來去¶
　近體詩¶
　　長安路¶
長安九城路戚里五侯家結束趨平樂聨翩抵狹斜髙¶
樓臨逺水複道出繁花惟見相如宅蓬門度嵗華¶
　　巫山髙¶
<pb:KR4h0161_WYG_041-8b>¶
巫峽見巴東迢迢出半空雲藏神女館雨到楚王宫朝¶
暮泉聲落寒暄樹色同清猿不可聽偏在九秋中¶
　　秋夜宿嚴維宅¶
昔聞元度宅門向㑹稽峯君住東湖下清風繼舊踪秋¶
深臨水月夜半隔山鐘世故多離别良宵詎可逢¶
　　歸渡洛水¶
暝色赴春愁歸人南渡頭渚煙空翠合灘月碎光流灃¶
浦饒芳草滄浪有釣舟誰知放歌客此意正悠悠¶
<pb:KR4h0161_WYG_041-9a>¶
　　奉和王相公早春登徐州城¶
落日憑危堞春風似故鄉川流通楚塞山色遶徐方壁¶
壘依寒草旌旗動夕陽元戎資上策南畝起耕桑¶
　　逄莊納因贈¶
世故還相見天涯共向東春歸江海上人老别離中郡¶
吏名何晚沙鷗道自同甘泉須早獻且莫嘆飄蓬¶
　　西陵寄一公朱放¶
西陵遇風處自古是通津終日空江上雲山若待人汀¶
<pb:KR4h0161_WYG_041-9b>¶
洲寒事早魚鳥興情新南望山陰路心中有所親¶
　　送裴貟外赴江南¶
分務江南逺留歡幕下榮楓林縈楚塞水驛到湓城岸¶
草知春晚沙禽好夜驚風帆㡬日到處處暮潮平¶
　　送元晟歸潛山所居¶
深山秋事蚤歸去復何如裛露收新稼迎寒葺舊廬題¶
詩即招隠作賦是閒居别後空相憶嵇康懶寄書¶
　　送盧山人歸林慮山¶
<pb:KR4h0161_WYG_041-10a>¶
無論行逺近歸向舊煙林寥落人家少青㝠鳥道深白¶
雲長滿目芳草自知心山色連東海相思何處尋¶
　　途中送權三兄驊¶
淮海風濤起江闗幽思長同悲鵲繞樹獨作雁隨陽山¶
晚雲和雪汀寒月映霜由來濯纓處漁父愛滄浪¶
　　送朱逸人¶
時人多不見出入五湖間寄酒全吾道移家愛逺山更¶
看秋草暮欲共白雲還雖在風塵裏陶潛身自閒¶
<pb:KR4h0161_WYG_041-10b>¶
　　送陸潛夫茅山尋友¶
登山自補屐訪友不齎粮坐憩清楓晚行吟白日長人¶
煙隔水見草氣入林香誰作招尋侣清齋宿紫陽¶
　　賦得江路西南永送康判官往新安(一作劉/長卿)¶
不向新安去那知江路長猿聲近廬霍水色勝瀟湘驛¶
路收殘雨漁家帶夕陽何須愁旅泊使者有輝光¶
　　獨孤中丞筵陪餞送韋使君赴昇州¶
中司龍節貴上客虎符新地控吳襟帶才髙漢搢紳泛¶
<pb:KR4h0161_WYG_041-11a>¶
舟應度臘入境便行春何處歌來暮長江建業人¶
　　酬袁補闕中天寺見寄¶
東林初結社已有晚鐘聲窗户皆流水房廊半架城逺¶
山重叠見芳草淺深生每與君㩦手多煩長老迎¶
　　重送陸潛夫賦得越山三韻¶
西陵猶隔水北岸已春山獨鳥連天去孤雲伴客還秖¶
應結茅宇出入石林間¶
　　閒居作¶
<pb:KR4h0161_WYG_041-11b>¶
多病辭官罷閒居作賦成圖書惟藥籙飲食止藜羮學¶
謝淹中術詩無鄴下名不堪趨建禮詎是厭承明已輟¶
金門步方從石路行逺山期道士髙栁覓先生性懶尤¶
因疾家貧自省營種苖雖尚短榖價幸全輕篇詠投康¶
樂壺觴就步兵何人肯相訪開户一逢迎¶
　　登𤣥元廟¶
古廟川原迥重門禁篽連海童紛翠葢羽客事瓊筵御¶
路分疎桺離宫出苑田興新無向背望久辨山川物外¶
<pb:KR4h0161_WYG_041-12a>¶
將遺老區中誓絶緣函闗若逺近紫氣獨依然¶
　　河南鄭少尹城南亭送鄭判官還河東¶
使臣懷餞席亞尹有前溪客是仙舟裏途從御苑西泉¶
聲喧暗竹草色引長堤故絳青山在新田綠樹齊天秋¶
聞别鵠闗曉待鳴鷄應歎沈㝠者年年津路迷¶
　　送歸中丞使新羅¶
詔使殊方逺朝儀舊典行浮天無盡處望日計前程蹔¶
喜孤山出長愁積水平野風飄疊鼓海雨濕危旌異俗¶
<pb:KR4h0161_WYG_041-12b>¶
知文教通儒有令名還將大戴禮方外授諸生¶
　　宿嚴維宅送包七(一作劉/長卿)¶
江湖同避地分手自依依盡室今為客經秋空念歸歲¶
儲無别墅寒服羨鄰機草色村橋晚蟬聲江樹稀夜凉¶
宜共醉時難惜相違何事隨陽侣汀洲忽背飛¶
　　送從弟豫貶逺州(一作劉/長卿)¶
何事成遷客思歸不見鄉逰吳經萬里弔屈過三湘水¶
與荆巫接山通鄢郢長名嗟黄綬繫身是白眉良獨結¶
<pb:KR4h0161_WYG_041-13a>¶
南枝恨應思北雁行憂來沽楚酒𤣥鬢莫凝霜¶
　　秋日東郊作¶
閒看秋水心無事坐對寒松手自栽廬岳髙僧畱偈别¶
卯山道士寄書來燕知社日辭巢去菊為重陽冒雨開¶
淺薄將何稱獻納臨岐終日獨徘徊¶
　　同溫丹徒登萬嵗樓¶
髙樓獨上思依依極浦遥山合翠㣲江客不堪頻北望¶
塞鴻何事又南飛丹陽古渡寒煙積𤓰步空洲逺樹稀¶
<pb:KR4h0161_WYG_041-13b>¶
聞道王師猶轉戰誰能談笑解重圍¶
　　送李錄事赴饒州¶
北人南去雪紛紛鴈叫汀洲不可聞積水長天隨逺客¶
荒城極浦足寒雲山從建業千峰出江至潯陽九派分¶
借問督郵纔弱冠府中年少不如君¶
　　婕妤怨¶
花枝出建章鳳管發昭陽借問承恩者雙蛾㡬許長¶
　　少室韋錬師昇仙歌¶
<pb:KR4h0161_WYG_041-14a>¶
紅霞紫氣晝氤氲絳節青幢迎少君忽從林下昇天去¶
空使時人禮白雲¶
　　送魏十六還蘇州¶
秋夜深深此送君陰蟲切切不堪聞歸舟明日毘陵道¶
回首姑蘓是白雲¶
　　送陸灃郭鄖¶
纔見吳洲百草春已聞燕雁一聲新秋風何處催年急¶
偏逐山行水宿人¶
<pb:KR4h0161_WYG_041-14b>¶
　　曾山送别¶
凄凄遊子若飄蓬明月清樽秖暫同南望千山如黛色¶
愁君客路在其中¶
　皇甫曾¶
　　曾字孝常冉之弟也天寶十二載第進士歴侍御¶
　　史坐事徙舒州司馬陽翟令詩名與兄相上下時¶
　　比之張氏景陽孟陽云¶
　　髙仲武云昔孟陽之與景陽詩品逺慙厥弟今侍¶
<pb:KR4h0161_WYG_041-15a>¶
　　御較補闕體制清潔華不勝文然寒生五湖道春¶
　　及萬年枝五言之選也其為士林所尚宜哉¶
　　徐獻忠曰景陽華淨遂掩哲昆平原英贍竟難家¶
　　弟若皇甫兄弟仕道既同才名亦配奈何髙生猶¶
　　持不足之歎觀其律調澄泓聲文華潔俯視當世¶
　　殆已飄然木末矣雖紫霞碧落未堪凌駕亦何可¶
　　少¶
　古體詩¶
<pb:KR4h0161_WYG_041-15b>¶
　　贈霈禪師¶
南嶽滿湘源吾師經利涉身歸沃州老名與支公接淨¶
教傳荆吳道緣止漁獵觀空色不染對鏡心自愜室中¶
人寂寞門外山稠叠天台積幽夢早晚歸負笈¶
　　錫杖歌送明楚上人歸佛川(一作權/德輿)¶
上人逺自西天至頭陀行遍南朝寺口翻貝葉古字經¶
手持金策聲泠泠䕶法䕶身惟振錫石瀨雲溪深寂寂¶
乍來松徑風露寒遥映霜天月成魄後夜空山禪誦時¶
<pb:KR4h0161_WYG_041-16a>¶
寥寥掛在枯樹枝真法常傳心不住東西南北隨緣路¶
佛川此去何時迴應真莫便逰天台¶
　近體詩¶
　　秋興¶
流螢與落葉秋晚共紛紛返照城中盡寒砧雨外聞離¶
人見衰鬢獨鶴慕何羣楚客在千里相思看碧雲¶
　　晚至華陰¶
臘盡促歸心行人至華陰雲霞仙掌出松栢古祠深野¶
<pb:KR4h0161_WYG_041-16b>¶
渡氷生岸寒川燒隔林溫泉看漸近宫樹晚沈沈¶
　　玉山嶺上作¶
悠悠驅疋馬征路上連岡晚翠深雲竇寒臺淨石梁秋¶
花偏似雪楓葉不禁霜愁見前程逺空郊下夕陽¶
　　尋陸處士¶
幾年人不見林下掩柴闗畱客當清夜逢君話舊山隔¶
城寒杵急帶月早鴻還南陌雖相近其如隱者閒¶
　　和謝舎人雪夜寓直¶
<pb:KR4h0161_WYG_041-17a>¶
禁省夜沈沈春風雪滿林滄洲歸客夢青瑣近臣心揮¶
翰宜鳴玉承恩在賜金建章寒漏起更助掖垣深¶
　　題贈雲門邕上人院¶
春山臨一室獨坐草萋萋身寂心成道花開鳥自啼細¶
泉松逕裏返景竹林西晩與門人别依依出虎谿¶
　　寄劉貟外長卿¶
南憶新安郡千山帶夕陽斷猿知夜久秋草助江長疎¶
髪應成素青松獨耐霜愛才稱漢主題柱待田郎¶
<pb:KR4h0161_WYG_041-17b>¶
　　送李中丞歸本道¶
上將宜分閫雙旌復去秦闗河三晉路賔從五原人孤¶
戍雲連海平沙雪度春酬恩看玉劍何處有煙塵¶
　　送元侍御充使湖南¶
雲夢南行盡三湘萬里流山川重分手徒御亦悲秋白¶
簡勞王事清猿助客愁離羣復多病嵗晚憶滄洲¶
　　送韋判官赴閩中¶
孤棹閩中客雙旌海上軍路人從北少嶺水向南分野¶
<pb:KR4h0161_WYG_041-18a>¶
鶴傷秋别林猿恐夜聞漢家崇亞相知子逺邀勲¶
　　送孔徵士¶
谷口山多處君歸不可尋家貧青史在身老白雲深掃¶
雪開松逕疏泉過竹林余生負丘壑相送亦何心¶
　　送人往荆州(一作李/嘉祐詩)¶
草色隨驄馬悠悠同出秦水傳雲夢曉山接洞庭春帆¶
影連三峽猿聲近四隣青門一分手難見杜陵人¶
　　送少微上人東南逰¶
<pb:KR4h0161_WYG_041-18b>¶
石梁人不到獨往更迢迢乞食山家少尋鐘野寺遥松¶
門風自掃瀑布雪難消秋夜聞清梵餘音逐海潮¶
　　烏程水樓留别¶
悠悠千里去惜此一樽同客散髙樓上帆飛細雨中山¶
程隨逺水楚思望青楓共說前期易滄波處處通¶
　　送林中丞還京¶
罷戰回龍節朝天上鳳池寒生五湖道春及萬年枝召¶
化多遺愛胡清已畏知懐恩偏感別墮涙向旌旗¶
<pb:KR4h0161_WYG_041-19a>¶
　　過劉長卿碧澗别業¶
謝客開山後郊扉去水通江湖十年别衰老一樽同返¶
照寒川滿平田暮雪空滄洲自有趣不復泣途窮¶
　　張芬見訪郊居作¶
林中雨散早凉生已有迎秋促織聲三徑荒蕪羞對客¶
十年衰老愧稱兄愁心自惜江蘺晚世事方看木槿榮¶
君若罷官㩦手去尋山莫計白雲程¶
　　秋夕寄懐契上人¶
<pb:KR4h0161_WYG_041-19b>¶
已見槿花朝委露獨悲孤鶴在人羣真僧出世心無事¶
靜夜名香手自焚窗臨絶澗聞流水客至孤峯掃白雲¶
更想清晨誦經處獨看松上雪紛紛¶
　　早朝日寄所知¶
長安雪後見歸鴻紫禁朝天舞拜同曙色漸分雙闕下¶
漏聲遥在百花中爐煙乍起開仙仗玉珮成行引上公¶
共荷發生同雨露不應黃葉久從風¶
　　蕚嶺四望¶
<pb:KR4h0161_WYG_041-20a>¶
漢家仙仗在咸陽洛水東流出建章野老至今猶望幸¶
離宫秋樹獨蒼蒼¶
　韓翃¶
　　翃字君平南陽人侯希逸鎮淄青翃為從事罷府¶
　　閒居十年李勉鎮夷門辟為幕屬時已遲暮不得¶
　　意多家居一日夜將半客叩門急賀曰貟外除駕¶
　　部郎中知制誥翃愕然曰誤矣客曰邸報制誥闕¶
　　人中書兩進名不從又請之曰與韓翃時有同姓¶
<pb:KR4h0161_WYG_041-20b>¶
　　名者為江淮刺史又具二人同進御批曰春城無¶
　　處不飛花寒食東風御栁斜日暮漢宫傳蠟燭輕¶
　　煙散入五侯家又批曰與此韓翃客曰此貟外詩¶
　　耶翃曰是也是不誤時建中初也終中書舍人¶
　　南部新書云昇平公主宅即席李端擅塲送王相¶
　　之幽鎮翃擅塲送劉相巡江淮錢起擅塲¶
　　紀事云徳宗西幸有神智驄如意騮二馬謂之功¶
　　臣一日有進瑞鞭者上曰朕有二駿今得此可為¶
<pb:KR4h0161_WYG_041-21a>¶
　　三絶因吟翃觀調馬詩云鴛鴦赭目齒新齊曉日¶
　　花間放碧蹄玉勒乍迴初噴沫金鞭欲下不成嘶¶
　　又云世傳翃有寵姬栁氏翃成名從辟淄青置之¶
　　都下數嵗寄詩曰章臺栁顔色青青今在否縱使¶
　　長條似舊垂也應攀折他人手栁答曰楊栁枝芳¶
　　菲節可恨年年贈離別一葉隨風忽報秋縱使君¶
　　來豈堪折後果為蕃將沙叱利所刼翃㑹入中書¶
　　道逢之謂永訣矣是日臨淄大校置酒疑翃不樂¶
<pb:KR4h0161_WYG_041-21b>¶
　　具告之有虞侯將許俊以義烈自許即詐取得之¶
　　以授翃希逸聞之曰似我往日所為也俊復能之¶
　古體詩¶
　　送李明府赴滑州¶
渭城寒食罷送客歸逺道烏帽背斜暉青驪踏春草酒¶
醒孤燭夜衣冷千山早去事沈尚書應憐詞賦好¶
　　送客之江寜¶
春流送客不應賒南入徐州見栁花朱雀橋邉看淮水¶
<pb:KR4h0161_WYG_041-22a>¶
烏衣巷裏問王家千閭萬井無多事闢户開門向山翠¶
楚雲朝下石頭城江燕雙飛瓦棺寺吳士風流甚可親¶
相逄嘉賞日應新從來此地誇羊酪自有蓴羮味可人¶
　　送山隂姚丞㩦妓之任兼寄山陰蘇少府¶
東風香草路南客心容與白晳吳王孫青蛾栁家女都¶
門數騎出河口片帆舉夜簟眠橘洲春衫傍楓嶼山陰¶
政簡甚從容到罷惟求物外蹤落日花邉判溪水晴煙¶
竹裏㑹稽峯才子風流蘇伯玉同官曉暮應相逐加飡¶
<pb:KR4h0161_WYG_041-22b>¶
共愛鱸魚肥醒酒仍憐甘蔗熟知君錬思本清新季子¶
如今徳有隣他日如尋始寜墅題詩早晚寄西人¶
　　送客還江東¶
還家不落春風後數日應沽越人酒池畔花深鬭鴨欄¶
橋邉雨洗藏鴉栁遥憐内舍着新衣復向隣家醉落暉¶
把手閒歌香橘下空山一望鷓鴣飛¶
　　送萬巨¶
漢相見王陵揚州事張禹風帆木蘭楫水國蓮花府百¶
<pb:KR4h0161_WYG_041-23a>¶
頃清江十月天寒城鼔角曉鐘前金鑪促膝諸曹吏玉¶
管繁聲羙少年有如過向長干地逺對湖光近山翠好¶
逢南苑看人歸也向西池畱客醉疎桺垂煙橘帶霜朝¶
遊石渚暮横塘紅牋色奪風流座白紵詞傾翰墨塲夫¶
子前年入朝後髙名藉藉時賢口共憐詩興轉清新逺¶
繼家聲在此身屈指待為青𤨏客回頭莫羨白亭人¶
　　贈别王侍御赴上都¶
翩翩馬上郎執簡佩銀章西向洛陽歸鄠杜回頭結念¶
<pb:KR4h0161_WYG_041-23b>¶
蓮花府朝辭芳草萬嵗街暮宿春山一泉塢青青樹色¶
傍行衣乳燕流鶯相間飛逺過三峯臨八水幽尋佳賞¶
偏如此殘花片片細桺風落日疎鐘小槐雨相思掩泣¶
復何如公子門前人漸疎幸有心期當小暑葛衣紗帽¶
望回車¶
　近體詩¶
　　贈别韋兵曹歸池州¶
南陵八月天暮色逺峯前楚竹青陽路吳江赤馬船籝¶
<pb:KR4h0161_WYG_041-24a>¶
金諸客貴佩玉主人賢終日應相逐歸期定幾年¶
　　寄武陵李少府¶
小縣春生日公孫吏隠時楚歌催晚醉蠻語入新詩桂¶
水遥相憶花源暗有期郢門千里外莫怪尺書遲¶
　　贈張建¶
結客平陵下當年倚俠逰傳看轆轤劍醉脱驌驦裘翠¶
羽雙鬟妾珠簾百尺樓春風坐相待晚日莫淹畱¶
　　送故人歸魯¶
<pb:KR4h0161_WYG_041-24b>¶
魯客多歸興居人悵别情雨餘衫袖冷風急馬蹄輕秋¶
草靈光殿寒雲曲阜城知君拜親後少婦下機迎¶
　　送故人歸蜀¶
一騎西南逺翩翩入劍門客衣筒布潤山舍荔枝繁古¶
廟祠金馬春江帶白黿自應成旅逸愛客有王孫¶
　　酬程延秋夜即事見贈¶
長簟迎風早空城澹月華星河秋一雁砧杵夜千家節¶
候看應晚心期卧亦賒向來吟秀句不覺已鳴鴉¶
<pb:KR4h0161_WYG_041-25a>¶
　　送髙貟外赴淄青使幕¶
逺水流春色回風送落暉人趨雙節近馬遞百花歸山¶
驛嘗官酒闗城度客衣從來赤管筆提向幕中稀¶
　　送元詵還江東¶
渡江秋色裏詩興與歸心客路隨楓岸人家掃橘林潮¶
聲當晝起山翠近南深㡬日華陽洞寒花引獨尋¶
　　送李秀才歸江南¶
過淮芳草歇千里又東歸野水吳山出家林越鳥飛荷¶
<pb:KR4h0161_WYG_041-25b>¶
香隨去棹梅雨㸃行衣無數滄江客如君逹者稀¶
　　題慈恩寺振上人房¶
披衣聞客至闗鎻此時開鳴磬夕陽盡捲簾秋色來名¶
香連竹徑清梵出花臺身在心無住他方到㡬回¶
　　送崔過歸淄青幕府¶
平陵車馬客海上見旌旗舊驛千山下殘花一路時春¶
衣過水冷暮雨出闗遲莫道青州客迢迢在夢思¶
　　贈王逖¶
<pb:KR4h0161_WYG_041-26a>¶
端笏事龍樓思閒輙告休新調赭白馬暫試黒貂裘珠¶
履迎佳客金錢與莫愁座中豪貴滿誰道不風流¶
　　華亭夜宴庾侍御宅¶
世故他年别心期此夜同千峯孤燭外片雨一更中酒¶
客逢山簡詩人得謝公自憐驅匹馬拂曙向闗東¶
　　送辰州李中丞¶
白羽逐青絲翩翩南去時巴人迎道路蠻帥引旌旗暮¶
雨山開少秋風葉落遲功成冀他日應見竹郎祠¶
<pb:KR4h0161_WYG_041-26b>¶
　　題蘇許公林亭¶
平津東閣在别是竹林期萬葉秋聲裏千家落照時門¶
隨深巷靜窗過逺鐘遲客舍苔生處依依又賦詩¶
　　送客之上谷¶
北客悲秋色田園憶去來披衣朝易水匹馬夕燕臺風¶
剪荷花碎霜迎栗罅開賞心知不淺累月故人杯¶
　　題薦福寺衡嶽暕師房¶
春城乞食還髙論此中閒僧臘堦前樹禪心江上山疎¶
<pb:KR4h0161_WYG_041-27a>¶
簾㸔雪巻深户映花關晩送門人出鐘聲杳靄間¶
　　送金華王明府¶
縣舍江雲裏心閒境又偏家貧陶令酒月俸沈郎錢黄¶
蘖香山路青楓暮雨天時聞引車騎竹外向銅泉¶
　　令狐員外宅宴寄中丞¶
寒色凝羅幕同人清夜期玉杯留醉處銀燭送歸時獨¶
坐隔千里空吟對雪詩¶
　　家兄自山南罷歸獻詩叙事¶
<pb:KR4h0161_WYG_041-27b>¶
時輩已爭先吾君未着鞭空嗟鑷鬚日獨是屈腰年不¶
以殊方逺仍論賞地偏襄橙隨客路漢竹引歸船雲外¶
巴東峽林中峴北川池餘騎馬處宅似卧龍邊夜簟千¶
峯月朝窗萬井烟朱荷江女院青稻楚人田縣舍多瀟¶
灑城樓入醉眠黄苞柑正熟紅縷鱠仍鮮坐厭牽絲倦¶
因從解綬旋初辭五斗米唯奉一嚢錢室好生虚白書¶
躭守太𤣥櫪中嘶欵段階下引潺湲落照淵明桞春風¶
叔夜絃綘紗儒客帳丹訣羽人篇雅論承安石新詩與¶
<pb:KR4h0161_WYG_041-28a>¶
惠連興清湖見底襟豁霧開天魏闕心猶繫周才道豈¶
捐一丘自無逸三府㑹招賢¶
　　奉送王相公赴幽州廵邊¶
黄閣開帷幄丹墀侍冕旒位髙湯左相權總漢諸侯不¶
改周南化仍分趙北憂雙旌過易水千騎入幽州塞草¶
連天暮邉聲動地秋無因隨逺道結束佩吳鈎¶
　　送李中丞赴商州¶
五馬渭橋東連嘶逐曉風當年紫髯將他日黑頭公不¶
<pb:KR4h0161_WYG_041-28b>¶
異金吾寵兼齊玉帳雄關營春雪下吹角暮山空香麝¶
松隂裏寒猿黛色中郡齋多賞事好與故人同¶
　　送田明府歸終南别業¶
故園此日多心賞窓下泉流竹外雲近舘應逢沈道士¶
比鄰自識卞田君離宫樹影登山見上苑鐘聲過雪聞¶
相勸早移丹鳯闕不須常戀白鷗羣¶
　　送故人赴江陵尋庾牧¶
主人持節拜荆州走馬應從一路遊斑竹岡連山雨暗¶
<pb:KR4h0161_WYG_041-29a>¶
枇杷門向楚天秋佳期笑把齋中酒逺意閒登城上樓¶
文體此時㸔又别吾知小庾甚風流¶
　　送康洗馬歸滑州¶
腰佩雕弓漢射聲東歸銜命見雙旌青絲玉勒康侯馬¶
孟水金堤滑伯城臘雪夜㸔宜縱飲寒蕪晝獵不妨行¶
懐君又隔千山逺别後春風百草生¶
　　送丹陽劉太眞¶
長千道上落花朝羡爾當年賞事饒下筯巳憐鵞炙美¶
<pb:KR4h0161_WYG_041-29b>¶
開籠不奈鴨媒嬌春衣晩入青陽巷細馬初過皂莢橋¶
相訪不辭千里逺西風好借木蘭橈¶
　　送客歸江州¶
東歸復得采真游江水迎君日夜流客舍不離青雀舫¶
人家舊在白鷗洲風吹山帶遥知雨露溼荷裳巳報秋¶
聞道泉明居止近藍輿相訪為淹留¶
　　送鄭員外¶
風流不減杜陵時五十為郎未是遲孺子亦知名下士¶
<pb:KR4h0161_WYG_041-30a>¶
樂人爭唱巻中詩身齊吏部還多醉心顧尚書自有期¶
要路眼看知已在不應窮巷久低眉¶
　　寄徐州鄭使君¶
江城五馬楚雲邊不羨雍容畫省年才子舊稱何水部¶
使君還繼謝臨川射堂草遍收殘雨官路人稀對夕天¶
雖卧郡齋千里隔與君同見月初圓¶
　　送襄垣王君歸南陽别墅¶
都門霽後不飛塵草色凄凄滿路春雙兎坡東千室吏¶
<pb:KR4h0161_WYG_041-30b>¶
三鴉水上一歸人愁眼客舎衣香滿走渡河橋馬汗新¶
少婦北來多逺望應知蟢子上羅巾¶
　　送王少府歸杭州¶
歸舟一路轉青蘋㪅欲隨潮向富春吳郡陸機稱地主¶
錢塘蘇小是鄉親葛花滿把能消酒梔子同心好贈人¶
早晚重過魚浦宿遙憐佳句篋中新¶
　　題仙遊觀¶
仙臺下見五城樓風物凄凄宿雨收山色遙連秦樹晚¶
<pb:KR4h0161_WYG_041-31a>¶
砧聲近報漢宫秋疎松影落空壇静細草香聞小洞幽¶
何用别尋方外去人間亦自有丹丘¶
　　送劉評事赴廣州使幕¶
征南官屬似君稀才子當今劉孝威蠻府參軍趨傳舎¶
交州刺史拜行衣前臨瘴海無人過却望衡陽少雁飛¶
為報蒼梧雲影道明年早送客帆歸¶
　　送冷朝陽還上元¶
青絲䋏引木蘭船名遂身歸拜慶年落日澄江烏榜外¶
<pb:KR4h0161_WYG_041-31b>¶
秋風疎桞白門前橋通小市家林近山帶平湖野寺連¶
别後依依寒夢裏共君攜手在東田¶
　　送王光輔歸青州兼寄儲侍郎¶
㡬回奏事建章宫聖主偏知漢將功身着紫衣趨闕下¶
口銜丹詔出闗東蟬聲驛路秋山裏草色河橋落照中¶
逺憶故人滄海别當年好躍五花驄¶
　　宴楊駙馬山池¶
垂楊拂岸草茸茸繡户簾前花影重鱠下玉盤金縷細¶
<pb:KR4h0161_WYG_041-32a>¶
酒開金甕緑醅濃中朝駙馬何平叔南國詞人陸士龍¶
落日泛舟同醉處回潭百丈映千峰¶
　　送長史李少府入蜀¶
行行獨出故闗遲南望千山無盡期見舞巴童應暫笑¶
聞歌蜀客又堪悲孤城晩閉清江上匹馬寒嘶白露時¶
别後此心君自見山中何事不相思¶
　　送端州馮使君¶
白晳風流似有鬚一門豪貴領蒼梧三峯亭暗橘邊宿¶
<pb:KR4h0161_WYG_041-32b>¶
八桂休香節下趨玉樹羣兒爭翠羽金盤少妾揀明珠¶
懐君樂事不可見騣馬翩翩新虎符¶
　　漢宫曲¶
駿馬繡障泥紅塵撲四蹄歸時何太晚日照杏花西¶
繡幕珊瑚鈎春開翡翠樓深情不&KR0533;道嬌倚鈿箜篌¶
　　送客知鄂州¶
江口千家帶楚雲江花亂㸃雪紛紛春風落日誰相見¶
青翰舟中有鄂君¶
<pb:KR4h0161_WYG_041-33a>¶
　　寒食¶
春城無處不飛花寒食東風御桞斜日暮漢宫傳蠟燭¶
輕烟散入五侯家¶
　　羽林騎¶
駿馬牽來御桞中鳴鞭欲向渭橋東紅蹄亂踏春城雪¶
花領驕嘶上苑風¶
　　看調馬¶
鴛鴦赭白齒新齊晚日花中散碧蹄玉勒乍回初噴沫¶
<pb:KR4h0161_WYG_041-33b>¶
金鞭欲下不成嘶¶
　　宿石邑山中(一作/李益)¶
浮雲不共此山齊山靄蒼蒼望轉迷曉月暫飛千樹裏¶
秋河隔在數峯西¶
　　江南曲¶
長樂花枝雨㸃銷江城日暮好相邀春樓不閉葳㽔鎖¶
緑水回通宛轉橋¶
　　贈張千牛¶
<pb:KR4h0161_WYG_041-34a>¶
　蓬萊闕下是天家上路新回白鼻騧急管晝催平樂酒¶
　春衣夜宿杜陵花¶
　　　贈李翼¶
　王孫别舍擁朱輪不羨空名樂此身門外碧潭春洗馬¶
　樓前紅燭夜迎人¶
　　　少年行¶
　千㸃斑斕玉勒驄青絲結尾繡纒鬃揮鞭曉出章臺路¶
　葉葉春衣楊桞風¶
<pb:KR4h0161_WYG_041-34b>¶
　¶
　¶
　¶
　¶
　¶
　¶
　¶
御定全唐詩録巻四十一¶
