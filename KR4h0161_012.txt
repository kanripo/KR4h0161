# -*- mode: mandoku-view; -*-
#+TITLE: 御定全唐詩錄
#+DATE: 2015-08-25 00:43:39.299288
#+PROPERTY: ID KR4h0161
#+PROPERTY: BASEEDITION WYG    
#+PROPERTY: JUAN 卷十二
<pb:KR4h0161_WYG_012-1a>¶
　欽定四庫全書¶
御定全唐詩錄卷十二¶
　　獨孤及¶
　　　及字至之洛陽人為兒時讀孝經父試之曰兒志¶
　　　何語對曰立身行道揚名於後世宗黨奇之天寳¶
　　　中以有道舉髙第補華隂尉歴官左拾遺禮部員¶
　　　外濠舒二州刺史以治課加司封郎中賜金紫徙¶
　　　常州諡曰憲¶
<pb:KR4h0161_WYG_012-1b>¶
　　　崔祐甫曰常州之文立憲誡世襃賢遏惡為用故¶
　　　議論最長其或列於碑頌流於詠歌峻如嵩華盛¶
　　　於江河¶
　　古體詩¶
　　　海上寄蕭立¶
　朔風剪塞草寒路日夜結行行到瀛壖歸思生暮節驛¶
　樓見萬里延首望遼碣逺海入大荒平蕪際窮髮舊國¶
　在夢想故人胡且越契濶阻風期荏苒成雨别海西望¶
<pb:KR4h0161_WYG_012-2a>¶
京口兩地各天末索居動經秋再笑知曷月日南望中¶
盡唯見飛鳥滅音塵未易得何由慰饑渇¶
　　三月三日自京到華隂水亭獨酌寄裴六薛八¶
祇役匪遑息經時客三秦還家問節候知到上巳辰山¶
縣何所有髙城閉青春和風不吾欺桃杏滿四隣舊友¶
適逺别誰當接歡欣呼兒命長瓢獨酌湘呉醇一酌一¶
朗詠既酣意亦申言筌蹔兩忘霞月祇相新裴子塵表¶
物薛侯席上珍寄書二傲吏何日同車茵詎肯使空名¶
<pb:KR4h0161_WYG_012-2b>¶
終然羈此身他年解桎梏長作海上人¶
　　客舍月下對酒醉後寄畢四曜¶
鄉路風雪深生事憂患迫天長波瀾廣髙舉無六翮獨¶
立寒夜移幽境思彌積霜月照膽淨銀河入簷白沽酒¶
聊自勞開樽坐簷隙主人奏絲桐能使髙興劇清機暫¶
無累獻酢更絡繹慷慨葛天歌愔愔廣陵陌既醉萬事¶
遺耳熱心亦適視身兀如泥瞪目傲今昔故人間城闕¶
音信兩脈脉别時前盟在寸景莫自擲心與白日鬭十¶
<pb:KR4h0161_WYG_012-3a>¶
無一滿百寓形薪火内甘作天地客與物無親疎斗酒¶
勝竹帛何必用自苦將貽古賢責¶
　　下弋陽江舟中代書寄裴侍御¶
故鄉隔西日去水連長天前路知㡬許但指天南邊愴¶
恨極浦外隠映青山連東風滿帆來五兩如弓絃遥羡¶
繡衣客冏然馬首先得餐武昌魚不顧潯陽田屈指數¶
别日忽乎成兩年百花巳滿眼春草漸碧鮮豈是離居¶
時奈何于役牽洞庭有深涉曷日期歸旋且作異鄉料¶
<pb:KR4h0161_WYG_012-3b>¶
詎知攜手縁離憂未易銷莫道樽酒賢¶
　　賈員外處見中書賈舍人巴陵詩集覽之懷舊代¶
　　　書寄贈¶
海岸望青瑣雲長天漫漫十年不一展知有關山難適¶
逢阮始平立馬問長安取公詠懷詩示我江海瀾暫若¶
窺武庫森然矛㦸寒眼眀遺頭風心悦忘朝餐大駕今¶
返正熊羆扈鳴鑾公遊鳳凰沼獻可在筆端繫越有長¶
纓封關祇一丸冏然翔寥廓仰望慚羽翰嘉㑹不我與¶
<pb:KR4h0161_WYG_012-4a>¶
相思嵗云殫唯當袖佳句持比青琅玕¶
　　夏日詶于逖畢曜問病見贈¶
救物智所昧學仙願未從行藏兩乖角蹭蹬風波中薄¶
宦恥降志卧疴非養䝉閉關涉兩旬覉思浩無窮鸑鷟¶
何處來雙舞下碧空離别隔雲雨恵然此相逢把手賀¶
疾間舉杯欣酒濃新詩見久要清論激深衷髙館舒夜¶
簟開門延㣲風火雲赫嵯峨日暮千萬峯遥指故山笑¶
相看撫號鐘聲和由心清事感知氣同出處未易料且¶
<pb:KR4h0161_WYG_012-4b>¶
歌緩愁容願君崇明徳嵗暮如青松¶
　　觀海¶
北登渤澥島迴首秦東門誰尸造物功鑿此天池源澒¶
洞吞百谷周流無四垠廓然混茫際望見天地根白日¶
自中吐扶桑如可捫超遥蓬萊峰想像金臺存秦帝昔¶
經此登臨冀飛翻揚旌百神㑹望日羣山奔徐福竟何¶
成羡門徒空言唯見石橋足千年潮水痕¶
　　初晴抱琴登馬退山對酒望逺醉後作¶
<pb:KR4h0161_WYG_012-5a>¶
年長心易感况為憂患纒壯圖迫世故行止兩茫然王¶
旅方伐叛虎臣皆被堅魯人著儒服甘就南山田挈榼¶
上髙磴超遥望平川滄江大如綖隠映入逺天荒服何¶
所有山花雪中燃寒泉得日景吐霤鳴湔湔舉酒勸白¶
雲唱歌慰頽年㣲風度竹來韻我號鐘絃一彈一引滿¶
耳熱知心宣曲終余亦酣起舞山水前人生㡬何時大¶
半百憂煎今日覉愁破始知濁酒賢¶
　　題思禪寺上方¶
<pb:KR4h0161_WYG_012-5b>¶
谿口聞法鼓停橈登翠屏攀雲到金界合掌開禪扃鬱¶
嵂衆山抱空濛花雨零老僧指香樓云是不死庭眇眇¶
於越路茫茫春草青逺山噴百谷繚繞馳東溟目極道¶
何在境照心亦冥騞然諸根空破結如破瓶下視三界¶
狹但聞五濁腥山中有良藥吾欲隳天形¶
　　寒夜谿行舟中作¶
日沈諸山昏寂歴羣動宿孤舟獨不繫風水夜相逐雲¶
歸恒星白霜下天地肅月輪大如盤金波入空谷魏闕¶
<pb:KR4h0161_WYG_012-6a>¶
萬里道覉念千慮束倦飛思故巢敢望梧與竹沈吟登¶
樓賦中夜起三復憂來無良方歸候春酒熟¶
　　和贈逺¶
憶得去年春風至中庭桃李映瑣牕美人挾瑟對芳樹¶
玉顔亭亭與花雙今年新花如舊時去年美人不在兹¶
借問離居恨深淺秖應獨有庭花知¶
　近體詩¶
　　九月九日李蘇州東樓宴¶
<pb:KR4h0161_WYG_012-6b>¶
是菊花開日當君乘興秋風前孟嘉帽月下庾公樓酒¶
解留征客歌能破别愁醉歸無以贈秖奉萬年酬¶
　　蕭文學山池宴集¶
檀欒千畝緑知是辟疆園逺岫當庭户諸花覆水源主¶
人邀盡醉林鳥助狂言莫問愁多少今皆付酒樽¶
　　與韓侍御同尋李七舍人不遇題壁留贈¶
三逕何寂寂主人山上山亭空簷月在水落釣磯閒藥¶
院鷄犬静酒壚苔蘚斑知君少機事當待暮雲還¶
<pb:KR4h0161_WYG_012-7a>¶
　　同皇甫侍御齋中春望見示之作¶
望逺思歸心易傷况將衰髩偶年光時攀芳樹愁花盡¶
晝掩髙齋厭日長甘比流波辭舊浦忍看新草遍横塘¶
因君贈我江楓詠春思於今未易量¶
　　垂花塢醉後戲題(賦得俱字/韻并序)¶
　　　莊周臺南十許步有丘一成上有樛藤垂花而¶
　　　蔓草荒之且隔大溝路不可陟道士張太和伐¶
　　　薪為堰封土以壅澮余亦命薙氏治蕪穢而剗¶
<pb:KR4h0161_WYG_012-7b>¶
　　　宿莽遂闢為登賦之位位廣二席席間足以函¶
　　　尊酒二簋三月戊子及羣英由堰而升焉諸花¶
　　　倒垂下拂杯案紫葩䙰褷如釵如旒衆君子瞻¶
　　　弄之不足故秉燭進酒以繼落日欲稱醉而不¶
　　　能也因命其地曰垂花塢堰曰縁花堰亦飾之¶
　　　以詩云¶
紫蔓青條拂酒壺落花時與竹風俱歸時自負花前醉¶
笑向鯈魚問樂無¶
<pb:KR4h0161_WYG_012-8a>¶
　崔國輔¶
　　國輔呉郡人明皇時應縣令舉授許昌令累遷集¶
　　賢直學士禮部員外郎後坐王鉷近親貶晉陵郡¶
　　司馬¶
　　殷璠云國輔詩婉孌清楚深宜諷詠樂府數章古¶
　　人不及也¶
　古體詩¶
　　雜詩¶
<pb:KR4h0161_WYG_012-8b>¶
逢著平樂兒論交鞍馬前與酤一斗酒恰用十千錢後¶
余在關内作事多迍邅何肯相救援徒聞寳劒篇¶
　　古意¶
紅荷楚水曲彪炳爍晨霞未得兩回摘秋風吹却花時¶
芳不待妾玉珮無處誇悔不盛年時嫁與青樓家¶
　　石頭瀨作¶
悵矣秋風時余臨石頭瀨因髙見超逺盡此數州内羽¶
山一㸃青海岸雜光碎離離樹木少漭漭波潮大日暮¶
<pb:KR4h0161_WYG_012-9a>¶
千里帆南飛落天外須臾遂入夜楚色有㣲靄尋逺跡¶
已窮遺榮事多昧一身猶未理安得濟時代且泛朝夕¶
潮荷衣蕙為帯¶
　　漂母岸¶
泗水入淮處南邊古岸存秦時有漂母於此飯王孫王¶
孫初未遇寄食何足論後為楚王來誓欲答母恩事迹¶
遺在此空傷千載魂茫茫水中渚上有一孤墩遥望不¶
可到蒼蒼煙樹昏㡬年崩塚色每日落潮痕古地多陻¶
<pb:KR4h0161_WYG_012-9b>¶
圯時哉不敢言向夕淚沾裳只宿蘆洲村¶
　　杭州北郭戴氏荷池送侯愉¶
秋近萬物肅况當臨水時折花贈歸客離緒斷荷絲誰¶
謂江國永故人感在兹道存過北郭情極望東菑喬木¶
故園意鳴蟬窮巷悲扁舟竟何待中路每遲遲¶
　　怨詞¶
妾有羅衣裳秦王在時作為舞春風多秋來不堪著¶
樓前桃李疎池上芙蓉落織錦猶未成蛩聲入羅幕¶
<pb:KR4h0161_WYG_012-10a>¶
　　魏宫詞¶
朝日照紅妝擬上銅雀臺畫眉猶未竟魏帝使人催¶
　　長信草¶
長信宫中草年年愁處生故侵珠履跡不使玉階行¶
　　長樂少年行¶
遺却珊瑚鞭白馬驕不行章臺折楊柳春日路傍情¶
　　湖南曲¶
湖南送君去湖北送君歸湖裏鴛鴦鳥雙雙他自飛¶
<pb:KR4h0161_WYG_012-10b>¶
　　采蓮曲¶
玉溆花爭發金塘水亂流相逢畏相失並看采蓮舟¶
　　子夜冬歌¶
寂寥抱冬心裁羅又褧褧夜久頻挑燈霜寒剪刀冷¶
　　麗人曲¶
紅顔稱絶代欲並真無侣獨有鏡中人由來自相許¶
　　古意¶
淨掃黄金階飛霜厚如雪下簾彈箜篌不忍見秋月¶
<pb:KR4h0161_WYG_012-11a>¶
　　對酒吟¶
行行日將夕荒村古塚無人跡䝉籠荆棘一鳥吟屢勸¶
提壺沽酒喫古人不達酒不足遺恨精靈傳此曲寄言¶
世上諸少年平生且盡杯中醁¶
　近體詩¶
　　香風詞(一作白/紵辭)¶
洛陽梨花落如霰河陽桃葉生復齊坐惜玉樓春欲盡¶
紅綿粉絮裛妝啼¶
<pb:KR4h0161_WYG_012-11b>¶
　　九日¶
江邊楓落菊花黄少長登髙一望鄉九日陶家雖載酒¶
三年楚客已沾裳¶
　綦毋潛¶
　　潛字季通荆南人開元十四年舉進士由宜夀尉¶
　　入為集賢待制遷右拾遺終著作郎¶
　　殷璠云拾遺詩舉體清秀蕭蕭跨俗桑門之役于¶
　　已獨能至如松覆山殿冷不可多得又如鐘聲和¶
<pb:KR4h0161_WYG_012-12a>¶
　　白雲歴代未有借使若人加氣質減雕飾則髙視¶
　　三百年外也¶
　古體詩¶
　　春泛若耶谿¶
幽意無斷絶此去隨所偶晩風吹行舟花落入谿口際¶
夜轉西壑隔山望南斗潭煙飛溶溶林月低向後生事¶
且瀰漫願為持竿叟¶
　　題鶴林寺¶
<pb:KR4h0161_WYG_012-12b>¶
道林隠形勝向背臨層霄松覆山殿冷花藏谿路遥珊¶
珊寳幡挂焰焰明燈燒遲日半空谷春風連上潮少慿¶
水木興暫令身心調願謝攜手客兹山禪誦饒¶
　近體詩¶
　　題靈隠寺山頂禪院¶
招提此山頂下界不相聞塔影挂清漢鐘聲和白雲觀¶
空静室掩行道衆香焚且駐西來駕人天日未曛¶
　　若耶溪逢孔九¶
<pb:KR4h0161_WYG_012-13a>¶
相逢此溪曲勝託在烟霞潭影竹間動巖隂簷外斜人¶
言上皇代犬吠武陵家借問淹留日春風滿若耶¶
　　宿龍興寺¶
香刹夜忘歸松清古殿扉燈明方丈室珠繫比丘衣白¶
月傳心静青蓮喻法㣲天花落不盡處處鳥銜飛¶
　　送儲十二還莊城¶
西坂何繚繞青林問子家天寒噪野雀日晩度城鴉寂¶
歴道傍樹曈曨原上霞兹情不可説長恨隠淪賒¶
<pb:KR4h0161_WYG_012-13b>¶
　薛據¶
　　據河中寳鼎人開元天寳間據與弟播揔相繼登¶
　　科終禮部侍郎一云荆南人官至太子司議郎¶
　　殷璠云據為人骨鯁有氣魄其文亦爾自傷不早¶
　　達因著古興詩云投珠恐見疑擬玉但垂泣道在¶
　　君不舉功成歎何及怨憤頗深至如寒風吹長林¶
　　白日原上没又孟冬時短晷日盡西南天可謂曠¶
　　代之佳句¶
<pb:KR4h0161_WYG_012-14a>¶
　　紀事云省署開文苑滄浪學釣翁據之詩也子美¶
　　懷據詩乃云獨當省署開文苑兼泛滄浪學釣翁¶
　古體詩¶
　　古興¶
日中望雙闕軒蓋揚飛塵鳴珮初罷朝自言皆近臣光¶
華滿道路意氣安可親歸來宴髙堂廣筵羅八珍僕妾¶
盡綺紈歌舞夜達晨四時固相代誰能久要津巳看覆¶
前車未見易後輪丈夫須兼濟豈能樂一身君今皆得¶
<pb:KR4h0161_WYG_012-14b>¶
志肯顧憔悴人¶
　　西陵口觀海¶
長江漫湯湯近海勢彌廣在昔胚渾凝融為百川泱地¶
形失端倪天色潛滉瀁東南際萬里極目逺無象山影¶
乍浮沈潮波忽來徃孤帆或不見棹歌猶想像日暮長¶
風起客心空振蕩浦口霞未收潭心月初上林嶼㡬邅¶
迴亭臯時偃仰嵗晏訪蓬瀛真遊非外奬¶
　　出青門徃南山下别業¶
<pb:KR4h0161_WYG_012-15a>¶
舊居在南山夙駕自伊闕榛莽相蔽虧去爾漸超忽散¶
漫餘雪晴蒼茫季冬月寒風吹長林白日原上没懷抱¶
曠莫伸相知阻胡越弱年好棲隠鍊藥在巖窟及此離¶
垢氛興來亦因物末路期赤松斯言庶不伐¶
　　懷哉行¶
明時無廢人廣厦無棄材良工不我顧有用寧自媒懷¶
筞望君門嵗晏空遲迴秦城多車馬日夕飛塵埃伐皷¶
千門啟鳴珂雙闕來我聞雷雨施天澤罔不該何意斯¶
<pb:KR4h0161_WYG_012-15b>¶
人徒棄之如死灰主好臣必効時禁權不開俗流實驕¶
矜得志輕草萊文王賴多士漢帝資羣才一言並拜相¶
片善咸居臺夫君何不遇為泣黄金臺¶
　　登秦望山¶
南登秦望山目極大海空朝陽半蕩漾晃朗天水紅谿¶
壑争噴薄江湖遞交通而多漁商客不悟嵗月窮振緡¶
迎早潮弭棹候長風予本萍泛者乘流任西東茫茫天¶
際帆棲泊何時同將尋㑹稽迹從此訪任公¶
<pb:KR4h0161_WYG_012-16a>¶
　　初去郡齋書懷¶
肅徒辭汝潁懷古獨悽然尚想文王化猶思巢父賢時¶
移多讒巧大道竟誰傳况是疾風起悠悠旌斾懸征鳥¶
無返翼歸流不停川已經霜雪下乃驗松栢堅回首望¶
城邑迢迢間雲烟志士不傷物小人皆自妍感時惟責¶
巳在道非怨天從此適樂土東歸知㡬年¶
　　泊震澤口¶
日落草木隂舟徒泊江汜蒼茫萬象開合沓聞風水洄¶
<pb:KR4h0161_WYG_012-16b>¶
沿值漁翁䆗窱逢樵子雲開天宇静月明照萬里早雁¶
湖上飛晨鐘海邊起獨坐嗟逺遊登岸望孤洲零落星¶
欲盡朣朧氣漸收行藏空自秉智識仍未周伍胥既伏¶
劒范蠡亦乘流歌竟鼓楫去三江多客愁¶
　近體詩¶
　　早發上東門(一作落第/後口號)¶
十五能文西入秦三十無家作路人時命不將明主合¶
布衣空惹洛陽塵¶
<pb:KR4h0161_WYG_012-17a>¶
　丘為¶
　　為嘉興人事繼母孝常有靈芝生堂下累官太子¶
　　右庶子時年八十餘而母無恙給俸禄之半及居¶
　　憂觀察使韓滉以致仕官給禄所以恵養老臣不¶
　　可在喪為異唯罷春秋羊酒初還鄉縣令謁之為¶
　　候門磬折令坐乃拜經縣署降馬而趨年九十六¶
　古體詩¶
　　尋西山隠者不遇¶
<pb:KR4h0161_WYG_012-17b>¶
絶頂一茅茨直下三十里扣關無僮僕窺室唯案几若¶
非巾柴車應是釣秋水差池不相見黽勉空仰止草色¶
新雨中松聲晩窗裏及兹契幽絶自足蕩心耳雖無賓¶
主意頗得清淨理興盡方下山何必待之子¶
　　泛若耶溪¶
結廬若耶裏左右若耶水無日不釣魚有時向城市谿¶
中水流急渡口水流寛每得樵風便徃來殊不難一川¶
草長緑四時那得辨裋褐衣妻兒餘糧及雞犬日暮鳥¶
<pb:KR4h0161_WYG_012-18a>¶
雀稀稚子呼牛歸住處無隣里柴門獨掩扉¶
　　湖中寄王侍御¶
日日湖水上好登湖上樓終年不向郭過午始梳頭嘗¶
自愛杯酒得無相獻酬小童能膾鯉少妾事蓮舟每有¶
南浦信仍期後月遊方春轉揺蕩孤興時淹留驄馬真¶
傲吏翛然無所求晨趨玉階下心許滄江流少别如昨¶
日何言經數秋應知方外事獨徃非悠悠¶
　　題農夫廬舍¶
<pb:KR4h0161_WYG_012-18b>¶
東風何時至已緑湖上山湖上春既早田家日不閒溝¶
堘流水處耒耜平蕪間薄暮飯牛罷歸來還閉關¶
　近體詩¶
　　尋廬山崔徴君¶
日髙雞犬静門掩向寒塘夜竹深茅宇秋亭冷石牀住¶
山年已逺服藥壽偏長虚棄浮生者相逢益自傷¶
　　登潤州城¶
天末江城晚登臨客望迷春潮平島嶼殘雨隔虹蜺鳥¶
<pb:KR4h0161_WYG_012-19a>¶
與孤帆逺煙和獨樹低鄉山何處是目斷廣陵西¶
　　左掖梨花¶
冷艷全欺雪餘香乍入衣春風且莫定吹向玉階飛¶
　祖詠¶
　　詠洛陽人開元十二年進士張説在并州引為駕¶
　　部員外郎¶
　　殷璠云詠詩剪刻省浄用思尤苦氣雖不髙調頗¶
　　凌俗至如霽日園林好清明煙火新亦可稱為才¶
<pb:KR4h0161_WYG_012-19b>¶
　　子也¶
　古體詩¶
　　田家即事¶
舊居東臯上左右俯荒村樵路前傍嶺田家遥對門歡¶
娯始披拂愜意在郊原餘霽蕩川霧新秋仍晝昏攀條¶
憩林麓引水開泉源稼穡豈云倦桑麻今正繁方求静¶
者賞偶與潛夫論雞黍何必具吾心知道尊¶
　　夕次圃田店¶
<pb:KR4h0161_WYG_012-20a>¶
前路入鄭郊尚經百餘里馬煩時欲歇客歸程未已落¶
日桑柘隂遥村煙火起西還不遑宿中夜渡涇水¶
　近體詩¶
　　答王維留宿¶
四年不相見相見復何為握手言未畢却令傷别離升¶
堂還駐馬酌醴便呼兒語黙自相對安用旁人知¶
　　陸渾水亭¶
晝眺伊川曲巖間霽色明淺沙平有路流水漫無聲浴¶
<pb:KR4h0161_WYG_012-20b>¶
鳥沿波聚潛魚觸釣驚更憐春岸緑幽意滿前楹¶
　　贈苗發員外¶
宿雨朝來歇空山天氣清盤雲雙鶴下隔水一蟬鳴古¶
道黄花落平蕪赤燒生茂陵雖有病猶得伴君行¶
　　泗上馮使君南樓作¶
井邑連淮泗南樓向晚過望灘沙鷺起尋㟁浴童歌近¶
海雲偏出兼秋雨更多明晨擬回棹鄉思恨風波¶
　　蘇氏别業¶
<pb:KR4h0161_WYG_012-21a>¶
别業居幽處到來生隠心南山當户牖灃水映園林屋¶
覆經冬雪庭昏未夕隂寥寥人境外閒坐聽春禽¶
　　宿陳留李少府揆㕔¶
相知有叔卿訟簡夜彌清旅泊倦愁卧堂空聞曙更風¶
簾揺燭影秋雨帯蟲聲歸思那堪説悠悠限洛城¶
　　題韓少府水亭¶
梅福幽棲處佳期不忘還鳥啼當户竹花繞傍池山水¶
氣侵堦冷松隂覆座閒寧知武陵趣宛在市朝間¶
<pb:KR4h0161_WYG_012-21b>¶
　　題逺公經臺¶
蘭若無人到真僧出復稀苔侵行道席雲濕坐禪衣澗¶
䑕縁香案山蟬噪竹扉世間長不見寧止暫忘歸¶
　　中峰居喜見苗發¶
自得中峰住深林亦閉關經秋無客到入夜有僧還暗¶
澗泉聲小荒岡樹影閒髙窗不可望星月滿空山¶
　　江南旅情¶
楚山不可極歸路但蕭條海色晴看雨江聲夜聽潮劒¶
<pb:KR4h0161_WYG_012-22a>¶
留南斗近書寄北風遥為報空潭橘無媒贈洛橋¶
　　泊揚子津¶
纔入維揚郡鄉關此路遥林藏初過雨風退欲歸潮江¶
火明沙岸雲帆礙浦橋客衣今日薄寒氣近來饒¶
　　晚泊金陵水亭¶
江亭當廢國秋景倍蕭騷夕照明殘壘寒潮漲古壕就¶
田看鶴大隔水見僧髙無限前朝事醒吟易覺勞¶
　　清明宴司勲劉郎中别業¶
<pb:KR4h0161_WYG_012-22b>¶
田家復近臣行樂不違親霽日園林好清明煙火新以¶
文長㑹友唯徳自成鄰池照牕隂晩杯香藥味春簷前¶
花覆地竹外鳥窺人何必桃源裏深居作隠淪¶
　　望薊門¶
燕臺一望客心驚簫鼓喧喧漢將營萬里寒光生積雪¶
三邊曙色動危旌沙塲烽火連胡月海畔雲山擁薊城¶
少小雖非投筆吏論功還欲請長纓¶
　　終南望餘雪¶
<pb:KR4h0161_WYG_012-23a>¶
終南隂嶺秀積雪浮雲端林表明霽色城中増暮寒(紀/事)¶
(云有司嘗以此題試詠詠賦四句/即納于有司或詰之詠曰意盡)¶
　張子容¶
　　子容先天二年進士為樂城尉與孟浩然友善¶
　古體詩¶
　　春江花月夜¶
林花發岸口氣色動江新此夜江中月流光花上春分¶
明石潭裏宜照浣紗人¶
<pb:KR4h0161_WYG_012-23b>¶
交甫憐瑶珮仙妃難重期沈沈緑江晚惆悵碧雲姿初¶
逢花上月言是弄珠時¶
　近體詩¶
　　泛永嘉江日暮迴舟¶
無雲天欲暮輕鷁大江清歸路烟中逺迴舟月上行傍¶
潭窺竹暗出嶼見沙明更值㣲風起乘流絲管聲¶
　　永嘉即事寄贛縣袁少府瓘¶
山繞樓臺出溪通里閈斜曽為謝客郡多有逐臣家海¶
<pb:KR4h0161_WYG_012-24a>¶
氣朝成雨江天晩作霞題書報賈誼卑濕似長沙¶
　　貶樂城尉日作¶
竄謫邊窮海川原近惡谿有時聞虎嘯無夜不猿啼地¶
暖花長發巖髙日易低故鄉可憶處遥指斗牛西¶
　　除夜樂城逢孟浩然¶
逺客襄陽郡來過海岸家樽開栢葉酒燈發九枝花妙¶
曲逢盧女髙才得孟嘉東山行樂意非是競繁華¶
　　送孟浩然歸襄陽¶
<pb:KR4h0161_WYG_012-24b>¶
東越相逢地西亭送别津風濤看解纜雲海去愁人鄉¶
在桃林岸山連楓樹春因懐故園意歸與孟家隣¶
　　九日陪潤州邵使君登北固山¶
五馬向西椒重陽坐麗譙徐州帯緑水楚國在青霄張¶
幕連江樹開筵接海潮凌雲詞客語迴雪舞人嬌梅福¶
慙仙吏羊公賞下僚新豐酒舊美况是菊花朝¶
　崔宗之¶
　　宗之名成輔以字行齊國公日用之子少襲父爵¶
<pb:KR4h0161_WYG_012-25a>¶
　　好學寛博有風舉韓朝宗薦之於朝開元中歴左¶
　　司郎中侍御史後謫金陵與李白詩酒倡和¶
　古體詩¶
　　贈李十二白¶
凉風八九月白露滿空庭耿耿意不暢捎捎風葉聲思¶
見雄俊士共話今古情李侯忽來儀把袂苦不早清論¶
既抵掌𤣥談多絶倒分明楚漢事歴歴王霸道擔囊無¶
俗物訪古千里餘袖有匕首劒懷中茂陵書雙眸光照¶
<pb:KR4h0161_WYG_012-25b>¶
人詞賦凌子虚酌酒絃素琴霜氣正凝潔平生心中事¶
今日為君説我家有别業寄在嵩之陽明月出髙岑清¶
溪澄素光雲散牕户静風吹松桂香子若同斯遊千載¶
不相忘¶
　盧象¶
　　象字緯卿汶水人劉夢得紀其文云公始以章句¶
　　振起於開元中與王維崔顥比肩驤首鼓行於時¶
　　妍詞一發樂府傳貴由前進士補祕書郎轉右衛¶
<pb:KR4h0161_WYG_012-26a>¶
　　倉曹掾丞相曲江公方執文衡揣摩後進得公深¶
　　器之擢為左補闕河南府司録司勲員外郎名盛¶
　　氣髙少所卑下為飛語所中左遷齊邠鄭三郡司¶
　　馬入為膳部員外郎大盗起幽陵入洛師執公脅¶
　　之從謫果州長史又貶永州司户移進長史詔拜¶
　　主客員外郎道病留武昌遂不起¶
　　殷璠云象雅而平素有大體得國士之風曩在挍¶
　　書名光祕閣如靈越山多秀新安江甚清盡東南¶
<pb:KR4h0161_WYG_012-26b>¶
　　之數郡也¶
　古體詩¶
　　題叔徴君東谿草堂¶
開山十餘里青壁森相倚欲識堯時天東谿白雲是雷¶
聲轉幽壑雲氣杳流水澗影生蟲蛇巖端翳檉梓大道¶
終不易君恩曷能已鶴羡無老時龜言攝生理浮年笑¶
六甲元化潛一指未暇掃雲梯空慚阮家子¶
今朝共遊者得性閒未歸已到仙人家莫驚鷗鳥飛水¶
<pb:KR4h0161_WYG_012-27a>¶
深嚴子釣松挂巢父衣雲氣轉幽寂谿流無是非名理¶
未足羡腥臊詎所希自惟負貞意何嵗當食薇¶
　　八月十五日象自江東止田園移莊慶㑹未㡬歸¶
　　　汶上小弟幼妹尤悲其别兼賦是詩¶
謝病始告歸依然入桑梓家人皆佇立相候衡門裏儔¶
類皆長年成人舊童子上堂家慶畢願與姻親邇論舊¶
或餘悲思存且相喜田園轉蕪没但有寒泉水衰柳日¶
蕭條秋光清邑里入門乍如客休騎非便止中飲顧王¶
<pb:KR4h0161_WYG_012-27b>¶
程離憂從此始¶
兩妹日長成雙鬟皆及人已能持寳瑟自解掩羅巾念¶
昔别時小未知疎與親今來識離恨掩淚方殷勤¶
小弟更孩幼歸來不相識同居雖漸慣見人猶黙黙宛¶
作越人言殊鄉甘水食别此最為難淚盡有餘憶¶
　　歎白髮¶
我年一何長鬢髪日已白俯仰天地間能為㡬時客惆¶
悵故山雲徘徊空日夕何事與時人東城復南陌¶
<pb:KR4h0161_WYG_012-28a>¶
　　鄉試後自鞏還田家因謝隣友見過之作¶
雞鳴出東邑馬倦登南巒落日見桑柘翳然丘中寒鄰¶
家多舊識投暝來相看且問春税苦兼陳行路難園塲¶
近隂壑草木易凋殘峯晴雪猶積澗深氷已團浮名知¶
何用嵗晏不成歡置酒共君飲當歌聊自寛¶
　近體詩¶
　　贈劉藍田¶
籬中犬迎吠出屋候柴扉嵗晏輸井税山村人暮歸晚¶
<pb:KR4h0161_WYG_012-28b>¶
田始家食餘布成我衣對此能無事勞君問是非¶
　　和徐侍郎叢篠詠(一作蔣/涣詩)¶
中禁夕沈沈幽篁别作林色連雞樹近影落鳳池深為¶
重凌霜節能虚應物心年年承雨露長對紫庭隂¶
　　雜詩¶
家居五原上征戰是平生獨負山西勇誰當塞下名死¶
生遼海戰雨雪薊門行諸將封侯盡論功獨不成¶
君家御溝上垂柳夾朱門列鼎㑹中貴鳴珂朝至尊死¶
<pb:KR4h0161_WYG_012-29a>¶
生在片議窮達由一言須識苦寒士莫矜狐白温¶
　　贈廣川馬先生¶
經書滿腹中吾識廣川翁年老甘無位家貧懶發䝉人¶
歸洙泗學歌盛舞雩風顧接諸生禮三年事馬融¶
　　峽中作¶
髙唐㡬百里樹色接陽臺晩見江山霽宵聞風雨來雲¶
從三峽起天向數峯開靈境信難見輕舟那可回¶
　　竹里館¶
<pb:KR4h0161_WYG_012-29b>¶
江南氷不閉山澤氣潛通臘月聞山鳥寒崖見蟄蟲柳¶
林春半合荻笋亂無叢回首金陵岸依依向北風¶
　　永城使風¶
長風起秋色細雨含落暉夕鳥向林去晚帆相逐飛蟲¶
聲出亂草水氣薄行衣一别故鄉道悠悠今始歸¶
　　送綦毋潛¶
夫君不得意本自滄海來髙足未云騁虚舟空復迴淮¶
南楓葉落灞岸桃花開出處暫為耳沈浮安繫哉如何¶
<pb:KR4h0161_WYG_012-30a>¶
天覆物還遣世遺才欲識秦將漢嘗聞王與裴離筵對¶
寒食别雨乘春雷㑹有徵書到荷衣莫漫裁¶
　　送祖詠¶
田家宜伏臘嵗晏子言歸石路雪初下荒村雞共飛東¶
原多煙火北澗隠寒暉滿酌野人酒倦聞隣女機胡為¶
困樵採㡬日罷朝衣¶
　　贈張均員外¶
公門世業昌才子冠裴王出自平津邸還為吏部郎神¶
<pb:KR4h0161_WYG_012-30b>¶
仙餘氣色列宿動輝光夜直南宫静朝趨北禁長時人¶
窺水鏡明主賜衣裳翰苑飛鸚鵡天池待鳳凰承歡疇¶
日顧未記後時傷去去圖南逺㣲才幸不忘¶
　　宴别趙都䕶¶
結髮候旌麾元戎復在斯門開都䕶府兵動羽林兒黠¶
寇多翻覆謀臣有别離智同天所授恩共日相隨漢使¶
開賓幕胡笳送酒巵風霜迎馬首雨雪事魚麗上策應¶
無戰深情屬載馳不應行萬里明主寄安危¶
<pb:KR4h0161_WYG_012-31a>¶
　　　同王維過崔處士林亭¶
　映竹時聞轉轆轤當窗只見網蜘蛛主人非病常髙卧¶
　環堵䝉籠一老儒¶
　¶
　¶
　¶
　¶
　¶
<pb:KR4h0161_WYG_012-31b>¶
　¶
　¶
　¶
　¶
　¶
　¶
　¶
御定全唐詩録卷十二¶
