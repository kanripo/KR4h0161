# -*- mode: mandoku-view; -*-
#+TITLE: 御定全唐詩錄
#+DATE: 2015-08-25 00:43:39.703604
#+PROPERTY: ID KR4h0161
#+PROPERTY: BASEEDITION WYG    
#+PROPERTY: JUAN 卷二十八
<pb:KR4h0161_WYG_028-1a>¶
　欽定四庫全書¶
御定全唐詩錄巻二十八¶
　　杜甫(五/)¶
　　古體詩(五/)¶
　　　陪王侍御同登東山最髙頂宴姚通泉晩攜酒泛¶
　　　　江¶
　姚公美政誰與儔不減昔時陳太丘邑中上客有柱史¶
　多暇日陪驄馬遊東山髙頂羅珍羞下顧城郭銷我憂¶
<pb:KR4h0161_WYG_028-1b>¶
　清江白日落欲盡復攜美人登綵舟笛聲憤怨哀中流¶
　妙舞逶迤夜未休燈前往往大魚出聴曲低昂如有求¶
　三更風起寒浪湧取樂喧呼覺船重滿空星河光破碎¶
　四座賓客色不動請公臨深莫相違迴船罷酒上馬歸¶
　人生歡㑹豈有極無使霜露霑人衣¶
　　　春日戯題惱郝使君兄¶
　使君意氣凌青霄憶昨歡娱常見招細馬時鳴金騕褭¶
　佳人屢出董嬌嬈東流江水西飛燕可惜春光不相見¶
<pb:KR4h0161_WYG_028-2a>¶
願攜王趙兩紅顔再騁肌膚如素練通泉百里近梓州¶
請公一来開我愁舞處重看花滿面尊前還有錦纒頭¶
　　短歌行(贈王郎/司直)¶
王郎酒酣拔劒斫地歌莫哀我能拔爾抑塞磊落之奇¶
才豫章翻風白日動鯨魚跋浪滄溟開且脱佩劒休徘¶
徊西得諸侯棹錦水欲向何門趿珠履仲宣樓頭春色¶
深青眼髙歌望吾子眼中之人吾老矣(贈友詩官有王/司直即其人也)¶
　　桃竹杖引(贈章/留後)¶
<pb:KR4h0161_WYG_028-2b>¶
江心蟠石生桃竹蒼波噴浸尺度足斬根削皮如紫玉¶
江妃水仙惜不得梓潼使君開一束滿堂賓客皆歎息¶
憐我老病贈兩莖出入爪甲鏗有聲老夫復欲東南征¶
乗濤鼓枻白帝城路幽必為鬼神奪拔劒或與蛟龍爭¶
重為告曰杖兮杖兮爾之生也甚正直慎勿見水踴躍¶
學變化為龍使我不得爾之扶持滅跡於君山湖上之¶
青峰噫風塵澒洞兮豺虎咬人忽失雙杖兮吾將曷從¶
(蜀都賦靈夀桃枝注曰桃枝/竹屬也出墊江縣可以為杖)¶
<pb:KR4h0161_WYG_028-3a>¶
　　韋諷錄事宅觀曹將軍畫馬圗¶
國初已来畫鞍馬神妙獨數江都王將軍得名三十載¶
人間又見真乗黄曾貌先帝照夜白龍池十日飛霹靂¶
内府殷紅馬腦盌媫妤傳詔才人索盌賜將軍拜舞歸¶
輕紈細綺相追飛貴戚權門得筆跡始覺屏障生光輝¶
昔日太宗拳毛騧近時郭家師子花今之新圗有二馬¶
復令識者久歎嗟此皆騎戰一敵萬縞素漠漠開風沙¶
其餘七匹亦殊絶迥若寒空動煙雪霜蹄蹴踏長楸間¶
<pb:KR4h0161_WYG_028-3b>¶
馬官厮養森成列可憐九馬爭神駿顧視清髙氣深穩¶
借問苦心愛者誰後有韋諷前支遁憶昔巡幸新豐宫¶
翠華拂天来向東騰驤磊落三萬匹皆與此圖筋骨同¶
自從獻寶朝河宗無復射蛟江水中君不見金粟堆前¶
松栢裏龍媒去盡鳥呼風¶
　　丹青引(贈曹將/軍霸)¶
將軍魏武之子孫於今為庶為清門英雄割據雖已矣¶
文彩風流今尚存學書初學衛夫人但恨無過王右軍¶
<pb:KR4h0161_WYG_028-4a>¶
丹青不知老將至富貴於我如浮雲開元之中常引見¶
承恩數上南薰殿凌煙功臣少顔色將軍下筆開生面¶
良相頭上進賢冠猛將腰間大羽箭褒公鄂公毛髮動¶
英姿颯爽来酣戰先帝天馬玉花驄畫工如山貌不同¶
是日牽来赤墀下迥立閶闔生長風詔謂將軍拂絹素¶
意匠慘淡經營中斯須九重真龍出一洗萬古凡馬空¶
玉花却在御榻上榻上庭前屹相向至尊含笑催賜金¶
圉人太僕皆惆悵弟子韓幹早入室亦能畫馬窮殊相¶
<pb:KR4h0161_WYG_028-4b>¶
幹惟畫肉不畫骨忍使驊騮氣凋䘮將軍畫善蓋有神¶
必逢佳士亦寫真即今飄泊干戈際屢貌尋常行路人¶
途窮反遭俗眼白世上未有如公貧但看古来盛名下¶
終日坎𡒄纒其身¶
　　憶昔¶
憶昔開元全盛日小邑猶藏萬家室稻米流脂粟米白¶
公私倉廪俱豐實九州道路無豺虎逺行不勞吉日出¶
齊紈魯縞車班班男耕女桑不相失宫中聖人奏雲門¶
<pb:KR4h0161_WYG_028-5a>¶
天下朋友皆膠漆百餘年間未災變叔孫禮樂蕭何律¶
豈聞一絹直萬錢有田種穀今流血洛陽宫殿燒焚盡¶
宗廟新除狐兔穴傷心不忍問耆舊復恐初從亂離説¶
小臣魯鈍無所能朝廷記識䝉祿秩周宣中興望我皇¶
灑血江漢身衰疾¶
　　冬狩行(時梓州刺史章彛兼/侍御史留後東川)¶
君不見東川節度兵馬雄校獵亦似觀成功夜發猛士¶
三千人清晨合圍步驟同禽獸已斃十七八殺聲落日¶
<pb:KR4h0161_WYG_028-5b>¶
迴蒼穹幕前生致九青兕馲駝&KR1041;峞垂元熊東西南北¶
百里間髣髴蹴踏寒山空有鳥名鸜鵒力不能髙飛逐¶
走蓬肉味不足登鼎俎何爲見羈虞羅中春蒐冬狩候¶
得同使君五馬一馬驄况今攝行大將權號令頗有前¶
賢風飄然時危一老翁十年厭見旌旗紅喜君士卒甚¶
整肅為我迴轡擒西戎草中狐兔盡何益天子不在咸¶
陽宫朝廷雖無幽王禍得不哀痛塵再䝉嗚呼得不哀¶
痛塵再䝉¶
<pb:KR4h0161_WYG_028-6a>¶
　　閬山歌¶
閬州城東靈山白閬州城北玉臺碧松浮欲盡不盡雲¶
江動將崩未崩石那知根無鬼神㑹已覺氣與嵩華敵¶
中原格鬬且未歸應結茅齋看青壁¶
　　閬水歌¶
嘉陵江色何所似石黛碧玉相因依正憐日破浪花出¶
更復春從沙際歸巴童蕩槳欹側過水雞銜魚来去飛¶
閬中勝事可腸斷閬州城南天下稀¶
<pb:KR4h0161_WYG_028-6b>¶
　　莫相疑行¶
男兒生無所成頭皓白牙齒欲落真可惜憶獻三賦蓬¶
萊宫自怪一日聲輝赫集賢學士如堵牆觀我落筆中¶
書堂往時文彩動人主此日饑寒趨路㫄晩將末契託¶
年少當面輸心背面笑寄謝悠悠世上兒不爭好惡莫¶
相疑¶
　　蠶穀行¶
天下郡國向萬城無有一城無甲兵焉得鑄甲作農器¶
<pb:KR4h0161_WYG_028-7a>¶
一寸荒田牛得耕牛盡耕蠶亦成不勞烈士淚滂沱男¶
穀女絲行復歌¶
　　折檻行¶
嗚呼房魏不復見秦王學士時難羨青衿胄子困泥塗¶
白馬將軍若雷電千載少似朱雲人至今折檻空嶙峋¶
婁公不語宋公語尚憶先皇容直臣¶
　　古栢行¶
孔明廟前有老栢柯如青銅根如石霜皮溜雨四十圍¶
<pb:KR4h0161_WYG_028-7b>¶
黛色參天二千尺君臣已與時際㑹樹木猶為人愛惜¶
雲来氣接巫峡長月出寒通雪山白憶昨路遶錦亭東¶
先主武侯同閟宫崔嵬枝榦郊原古窈窕丹青戸牖空¶
落落盤踞雖得地冥冥孤髙多烈風扶持自是神明力¶
正直原因造化功大厦如傾要梁棟萬牛迴首丘山重¶
不露文章世已驚未辭剪伐誰能送苦心豈免容螻蟻¶
香葉終經宿鸞鳳志士幽人莫怨嗟古來材大難為用¶
　　縛雞行¶
<pb:KR4h0161_WYG_028-8a>¶
小奴縛雞向市賣雞被縛急相喧爭家中厭雞食蟲蟻¶
不知雞賣還遭烹蟲雞於人何厚薄吾叱奴人解其縛¶
雞蟲得失無了時注目寒江倚山閣¶
　　負薪行¶
夔州處女髮半華四十五十無夫家更遭䘮亂嫁不售¶
一生抱恨堪咨嗟土風坐男使女立應當門戸女出入¶
十猶八九負薪歸賣薪得錢應供給至老雙鬟只垂頸¶
野花山葉銀釵並筋力登危集市門死生射利兼鹽井¶
<pb:KR4h0161_WYG_028-8b>¶
面妝首飾雜啼痕地褊衣寒困石根若道巫山女麤醜¶
何得此有昭君村¶
　　最能行¶
峡中丈夫絶輕死少在公門多在水富豪有錢駕大舸¶
貧窮取給行艓子小兒學問止論語大兒結束随商旅¶
欹帆側柂入波濤撇漩捎濆無險阻朝發白帝暮江陵¶
頃来目擊信有徵瞿塘漫天虎鬚怒歸州長年行最能¶
此鄉之人氣量窄悮競南風疎北客若道土無英俊才¶
<pb:KR4h0161_WYG_028-9a>¶
何得山有屈原宅¶
　　可歎¶
天上浮雲如白衣斯須改變如蒼狗古往今來共一時¶
人生萬事無不有近者抉眼去其夫河東女兒身姓柳¶
丈夫正色動引經酆城客子王季友羣書萬巻常暗誦¶
孝經一通看在手貧窮老瘦家賣屐好事就之為㩦酒¶
豫章太守髙帝孫引為賔客敬頗久聞道三年未曾語¶
小心恐懼閉其口太守得之更不疑人生反覆看亦醜¶
<pb:KR4h0161_WYG_028-9b>¶
明月無瑕豈容易紫氣鬱鬱猶衝斗時危可仗真豪俊¶
二人得置君側否太守頃者領山南邦人思之比父母¶
王生早曾拜顔色髙山之外皆培塿用為羲和天為成¶
用平水土地為厚王也論道阻江湖李也丞疑曠前後¶
死為星辰終不滅致君堯舜焉肯朽吾輩碌碌飽飯行¶
風后力牧長迴首¶
　　觀公孫大娘弟子舞劒器行(并序/)¶
　　　大厯二年十月十九日夔府别駕元持宅見臨¶
<pb:KR4h0161_WYG_028-10a>¶
　　　潁李十二娘舞劒器壯其蔚跂問其所師曰余¶
　　　公孫大娘弟子也開元三載余尚童穉記於郾¶
　　　城觀公孫氏舞劒器渾脱瀏灕頓挫獨出冠時¶
　　　自髙頭宜春梨園二伎坊内人洎外供奉曉是¶
　　　舞者聖文神武皇帝初公孫一人而已玉貌錦¶
　　　衣况余白首今兹弟子亦匪盛顔既辨其由来¶
　　　知波瀾莫二撫事慷慨聊為劒器行往者吴人¶
　　　張旭善草書書帖數常於鄴縣見公孫大娘舞¶
<pb:KR4h0161_WYG_028-10b>¶
　　　西河劒器自此草書長進豪蕩感激即公孫可¶
　　　知矣¶
昔有佳人公孫氏一舞劒器動四方觀者如山色沮䘮¶
天地為之久低昂㸌如羿射九日落矯如羣帝驂龍翔¶
来如雷霆收震怒罷如江海凝清光絳唇珠衷兩寂寞¶
晚有弟子傳芬芳臨潁美人在白帝妙舞此曲神揚揚¶
與余問答旣有以感時撫事增惋傷先帝侍女八千人¶
公孫劒器初第一五十年間似反掌風塵傾動昏王室¶
<pb:KR4h0161_WYG_028-11a>¶
梨園子弟散如煙女樂餘姿映寒日金粟堆南木已拱¶
瞿唐石城草蕭瑟玳筵急管曲復終樂極哀来月東出¶
老夫不知其所往足繭荒山轉愁疾¶
　　李潮八分小篆歌¶
蒼頡鳥跡既茫昧字體變化如浮雲陳倉石鼓又已訛¶
大小二篆生八分秦有李斯漢蔡邕中間作者寂不聞¶
嶧山之碑野火焚棗木傳刻肥失真苦縣光和尚骨立¶
書貴痩硬方通神惜哉李蔡不復得吾甥李潮下筆親¶
<pb:KR4h0161_WYG_028-11b>¶
尚書韓擇木騎曹蔡有鄰開元已來數八分潮也奄有¶
二子成三人况潮小篆逼秦相快劒長㦸森相向八分¶
一字直百金蛟龍盤拏肉屈强吴郡張顛誇草書草書¶
非古空雄壯豈如吾甥不流宕丞相中郎丈人行巴東¶
逢李潮逾月求我歌我今衰老才力薄潮乎潮乎奈汝¶
何¶
　　荆南兵馬使太常卿趙公大食刀歌¶
太常樓船聲嗷嘈問兵刮冦趨下牢牧出令奔飛百艘¶
<pb:KR4h0161_WYG_028-12a>¶
猛蛟突獸紛騰逃白帝寒城駐錦袍元冬示我胡國刀¶
壯士短衣頭虎毛憑軒拔鞘天為髙翻風轉日木怒號¶
氷翼雪淡傷哀猱鐫錯碧甖鸊鵜膏鋩鍔已瑩虚秋濤¶
鬼物撇捩辭坑壕蒼水使者捫赤絛龍伯國人罷釣鼇¶
芮公迴首顔色勞分閫救世用賢豪趙公玉立髙歌起¶
攬環結佩相終始萬嵗持之䕶天子得君亂絲與君理¶
蜀江如線如針水荆岑彈丸心未已賊臣惡子休干紀¶
魑魅魍魎徒為耳妖腰亂領敢欣喜用之不髙亦不庫¶
<pb:KR4h0161_WYG_028-12b>¶
不似長劒須天倚吁嗟光祿英雄弭大食寶刀聊可比¶
丹青宛轉麒麟裏光芒六合無泥滓¶
　　王兵馬使二角鷹¶
悲臺蕭颯石巃嵸哀壑杈枒浩呼洶中有萬里之長江¶
迴風滔日孤光動角鷹翻倒壯士臂將軍玉帳軒翠氣¶
二鷹猛腦徐絛穟目如愁胡視天地杉雞竹兔不自惜¶
溪虎野羊俱辟易鞲上鋒稜十二翮將軍勇鋭與之敵¶
將軍樹勲起安西崑崙虞泉入馬蹄白羽曾肉三狻猊¶
<pb:KR4h0161_WYG_028-13a>¶
敢決豈不與之齊荆南芮公得將軍亦如角鷹下翔雲¶
惡鳥飛飛啄金屋安得爾輩開其羣驅出六合梟鸞分¶
　　狄明府¶
梁公曾孫我姨弟不見十年官濟濟大賢之後竟陵遲¶
浩蕩古今同一體比看叔伯四十人有才無命百寮底¶
今者兄弟一百人幾人卓絶秉周禮在汝更用文章為¶
長兄白睂復天啓汝門請從曾翁説太后當朝多巧詆¶
狄公執政在末年濁河終不汚清濟國嗣初將付諸武¶
<pb:KR4h0161_WYG_028-13b>¶
公獨廷諍守丹陛禁中決冊請房陵前朝長老皆流涕¶
太宗社稷一朝正漢官威儀重昭洗時危始識不世才¶
誰謂荼苦甘如薺汝曹又宜列土食身使門戸多旌棨¶
胡為漂泊岷漢間干謁王侯頗歴抵况乃山髙水有波¶
秋風蕭蕭露泥泥虎之饑下巉嵒蛟之横出清泚早歸¶
来黃土泥衣眼易眯¶
　　秋風¶
秋風淅淅吹我衣東流之外西日微天清小城擣練急¶
<pb:KR4h0161_WYG_028-14a>¶
石古細路行人稀不知明月為誰好早晩孤帆他夜歸¶
㑹將白髮倚庭樹故園池臺今是非¶
　　久雨期王將軍不至¶
天雨蕭蕭滯茅屋空山無以慰幽獨鋭頭將軍来何遲¶
令我心中苦不足數看黄霧亂𤣥雲時聴嚴風折喬木¶
泉源泠泠雜猿狖泥濘漠漠饑鴻鵠嵗暮窮陰耿未已¶
人生㑹面難再得憶爾腰下鐵絲箭射殺林中雪色鹿¶
前者坐皮因問毛知子歴險人馬勞異獸如飛星宿落¶
<pb:KR4h0161_WYG_028-14b>¶
應弦不礙蒼山髙安得突騎只五千崒然睂骨皆爾曹¶
走平亂世相催促一豁明主正鬱陶憶昔范增碎玉斗¶
未使吳兵着白袍昏昏閶闔閉氛祲十月荆南雷怒號¶
　　别李秘書始興寺所居¶
不見秘書心若失及見秘書失心疾安爲動主理信然¶
我獨覺子神充實重聞西方止觀經老身古寺風泠泠¶
妻兒待米且歸去他日杖藜来細聴¶
　　錦樹行¶
<pb:KR4h0161_WYG_028-15a>¶
今日苦短昨日休嵗云暮矣增離憂霜凋碧樹作錦樹¶
萬壑東逝無停留荒戍之城石色古東郭老人住青丘¶
飛書白帝營斗粟琴瑟几杖柴門幽青草萋萋盡枯死¶
天馬跂足随氂牛自古聖賢多薄命姦雄惡少皆封侯¶
故國三年一消息終南渭水寒悠悠五陵豪貴反顛倒¶
鄉里小兒狐白裘生男堕地要膂力一生富貴傾邦國¶
莫愁父母少黄金天下風塵兒亦得¶
　　赤霄行¶
<pb:KR4h0161_WYG_028-15b>¶
孔雀未知牛有角渴飲寒泉逢觝觸赤霄𤣥圃須往来¶
翠尾金花不辭辱江中淘河嚇飛燕銜泥却落羞華屋¶
皇孫猶曾蓮勺困衛莊見貶傷其足老翁慎莫怪少年¶
葛亮貴和書有篇丈夫垂名動萬年記憶細故非髙賢¶
　　復陰¶
方冬合沓𤣥陰塞昨日晚晴今日黑萬里飛蓬映天過¶
孤城樹羽揚風直江濤簸岸黄沙走雲雪埋山蒼兕吼¶
君不見夔子之國杜陵翁牙齒半落左耳聾¶
<pb:KR4h0161_WYG_028-16a>¶
　　夜歸¶
夜半歸来衝虎過山黑家中已眠卧傍見北斗向江低¶
仰看明星當空大庭前把燭嗔(一作/喚)兩炬峡口驚猿聞¶
一箇白頭老罷舞復歌杖藜不睡誰能那(顧况集閩俗/呼子為囝父)¶
(為郎罷此云老罷/亦戲用閩俗語也)¶
　　醉為馬墜諸公攜酒相看¶
甫也諸侯老賓客罷酒酣歌拓金㦸騎馬忽憶少年時¶
散蹄迸落瞿塘石白帝城門水雲外低身直下八千尺¶
<pb:KR4h0161_WYG_028-16b>¶
粉堞電轉紫遊韁東得平岡出天壁江村野堂爭入眼¶
埀鞭嚲鞚凌紫陌向来皓首驚萬人自倚紅顔能騎射¶
安知決臆追風足朱汗驂驔猶噴玉不虞一蹶終損傷¶
人生快意多所辱職當憂戚伏衾枕况乃遲暮加煩促¶
朋知來問腆我顔杖藜强起依僮僕語盡還成開口笑¶
提攜别掃清谿曲酒肉如山又一時初筵哀絲動豪竹¶
共指西日不相貸喧呼且覆盃中渌何必走馬来為問¶
君不見嵇康養生遭殺戮¶
<pb:KR4h0161_WYG_028-17a>¶
　　君不見簡蘇徯¶
君不見道邊廢棄池君不見前者摧折桐百年死樹中¶
琴瑟一斛舊水藏蛟龍丈夫蓋棺事始定君今幸未成¶
老翁何恨憔悴在山中湥山窮谷不可處霹靂魍魎兼¶
狂風¶
　　憶昔行¶
憶昔北尋小有洞洪河怒濤過輕舸辛勤不見華蓋君¶
艮岑青輝慘么麽千崖無人萬壑靜三步回頭五步坐¶
<pb:KR4h0161_WYG_028-17b>¶
秋山眼冷魂未歸仙賞心違淚交墮弟子誰依白茅室¶
盧老獨啟青銅鎖巾拂香餘搗藥塵階除灰死燒丹火¶
𤣥圃滄洲莽空濶金節羽衣飄婀娜落日初霞閃餘映¶
倐忽東西無不可松風磵水聲合時青兕黄熊啼向我¶
徒然咨嗟撫遺迹至今夢想仍猶左秘訣隠文須内敎¶
晩嵗何功使願果更討衡陽董鍊師南浮早鼓瀟湘柂¶
　　魏將軍歌¶
將軍昔着從事衫鐵馬馳突重兩銜被堅執銳略西極¶
<pb:KR4h0161_WYG_028-18a>¶
崑崙月窟東嶄巖君門羽林萬猛士惡若哮虎子所監¶
五年起家列霜㦸一日過海收風帆平生流輩徒蠢蠢¶
長安少年氣欲盡魏侯骨聳精爽𦂳華嶽峰尖見秋隼¶
星纒寶校金盤陁夜騎天駟超天河欃槍熒惑不敢動¶
翠蕤雲旓相蕩摩吾為子起歌都䕶酒䦨插劒肝膽露¶
鈎陳蒼蒼風𤣥武萬嵗千秋奉明主臨江節士安足數¶
(荆溪吴子良曰崑崙月窟在西南云東者謂將/軍略地至西方之極而崑崙月窟反在東也)¶
　　朱鳳行¶
<pb:KR4h0161_WYG_028-18b>¶
君不見瀟湘之山衡山髙山巓朱鳳聲嗷嗷側身長顧¶
求其曹翅埀口噤心甚勞下愍百鳥在羅網黄雀最小¶
猶難逃願分竹實及螻蟻盡使鴟梟相怒號¶
　　醉歌行贈公安顔少府請顧八題壁¶
神仙中人不易得顔氏之子才孤標天馬長鳴待駕馭¶
秋鷹整翮當雲霄君不見東吴顧文學君不見西漢杜¶
陵老詩家筆勢君不嫌詞翰升堂為君掃是日霜風凍¶
七澤烏蠻落照銜赤壁酒酣耳熱忘頭白感君意氣無¶
<pb:KR4h0161_WYG_028-19a>¶
所惜一為歌行歌主客¶
　　夜聞觱篥¶
夜聞觱篥滄江上衰年側耳情所嚮鄰舟一聴多感傷¶
塞曲三更歘悲壯積雪飛霜此夜寒孤燈急管復風湍¶
君知天地干戈滿不見江湖行路難¶
　　發劉郎浦¶
挂帆早發劉郎浦疾風颯颯昏亭午舟中無日不沙塵¶
岸上空村盡豺虎十日北風風未迴客行嵗晩晩相催¶
<pb:KR4h0161_WYG_028-19b>¶
白頭厭伴漁人宿黄帽青鞋歸去來¶
　　風雨看舟前落花戯為新句¶
江上人家桃樹枝春寒細雨出疎籬影遭碧水潛勾引¶
風妬紅花却倒吹吹花困癲傍舟楫水光風力俱相怯¶
赤憎輕薄遮入懷珍重分明不来接濕久飛遲半欲髙¶
縈沙惹草細於毛蜜蜂蝴蝶生情性偷眼蜻蜓避百勞¶
　　岳麓山道林二寺行¶
玉泉之南麓山殊道林林壑爭盤紆寺門髙開洞庭野¶
<pb:KR4h0161_WYG_028-20a>¶
殿脚插入赤沙湖五月寒風冷佛骨六時天樂朝香爐¶
地靈步步雪山草僧寶人人滄海珠塔刧宫牆壯麗敵¶
香厨松道清涼俱蓮花交響共命鳥金㮄雙迴三足烏¶
方丈涉海費時節𤣥圃尋河知有無暮年且喜經行近¶
春日兼䝉暄暖扶飄然斑白身奚適傍此烟霞茅可誅¶
桃源人家易制度橘洲田土仍膏腴潭府邑中甚淳古¶
太守庭内不喧呼昔遭衰世皆晦迹今幸樂國養微軀¶
依止老宿亦未晚富貴功名焉足圗久為野客尋幽慣¶
<pb:KR4h0161_WYG_028-20b>¶
細學周顒免興孤一重一掩吾肺腑山鳥山花吾友于¶
宋公放逐曾題壁物色分留與老夫¶
　　暮秋枉裴道州手札率爾遣興寄近呈蘇渙侍御¶
乆客多枉友朋書素書一月凡一束虚名但䝉寒温問¶
泛愛不救溝壑辱齒落未是無心人舌存恥作窮途哭¶
道州手札適復至紙長要自三過讀盈把那須滄海珠¶
入懐本倚崑山玉撥棄潭州百斛酒蕪沒瀟岸千株菊¶
使我晝立煩兒孫令我夜坐費燈燭憶子初尉永嘉去¶
<pb:KR4h0161_WYG_028-21a>¶
紅顔白面花映肉軍符侯印取豈遲紫燕綠耳行甚速¶
聖朝尚飛戰鬬塵濟世宜引英俊人黎元愁痛㑹蘇息¶
夷狄跋扈徒逡巡授鉞築壇聞意㫖頽綱漏網期彌綸¶
郭欽上書見大計劉毅答詔驚羣臣他日更僕語不淺¶
明公論兵氣益振傾壺簫管黑白髮儛劒霜雪吹青春¶
宴筵曾語蘓季子後來傑出雲孫比茅齋定王城郭門¶
藥物楚老漁商市市北肩輿每聨袂郭南抱甕亦隠几¶
無數將軍西第成早作丞相東山起鳥雀苦肥秋粟菽¶
<pb:KR4h0161_WYG_028-21b>¶
蛟龍欲蟄寒沙水天下鼓角何時休陣前部曲終日死¶
附書與裴因示蘇此生巳媿須人扶致君堯舜付公等¶
早據要路思捐軀¶
　　嵗晏行¶
嵗云暮矣多北風瀟湘洞庭白雪中漁父天寒網罟凍¶
莫徭射雁鳴桑弓去年米貴闕軍食今年米賤大傷農¶
髙馬達官厭酒肉此輩杼軸茅茨空楚人重魚不重鳥¶
汝休枉殺南飛鴻况聞處處鬻男女割慈忍愛還租庸¶
<pb:KR4h0161_WYG_028-22a>¶
往日用錢捉私鑄今許鉛錫和青銅刻泥為之最易得¶
好惡不合長相䝉萬國城頭吹畫角此曲哀怨何時終¶
　　追酬故髙蜀州人日見寄(并序/)¶
　　　開文書帙中檢所遺忘因得故髙常侍適往居¶
　　　在成都時髙任蜀州刺史人日相憶見寄詩淚¶
　　　灑行間讀終篇末自枉詩又十餘年莫記存歿¶
　　　又六七年矣老病懐舊生意可知今海内忘形¶
　　　故人獨漢中王瑀與昭州敬使君超先在愛而¶
<pb:KR4h0161_WYG_028-22b>¶
　　　不見情見乎辭大厯五年正月二十一日却追¶
　　　酬髙公此作因寄王及敬弟¶
自䝉蜀州人日作不意清詩久零落今晨散帙眼忽開¶
迸淚幽吟事如昨嗚呼壯士多慷慨合沓髙名動寥廓¶
歎我悽悽求友篇感時鬱鬱匡君略錦里春光空爛漫¶
瑶墀侍臣已冥寞瀟湘水國傍鼋鼉鄠杜秋天失鵰鶚¶
東西南北更誰論白首扁舟病獨存遥拱北辰纒冦盜¶
欲傾東海洗乾坤邊塞西蕃最充斥衣冠南渡多崩奔¶
<pb:KR4h0161_WYG_028-23a>¶
　鼓瑟至今悲帝子曳裾何處覔王門文章曹植波瀾濶¶
　服食劉安徳業尊長笛誰能亂愁思昭州詞翰與招魂¶
　　　狂歌行贈四兄¶
　與兄行年校一嵗賢者是兄愚者弟兄將富貴等浮雲¶
　弟切功名好權勢長安秋雨十日泥我曹鞴馬聴晨雞¶
　公卿朱門未開鎖我曹已到肩相齊吾兄睡穏方舒膝¶
　不襪不巾踏曉日男啼女哭莫我知身上須繒腹中實¶
　今年思我来嘉州嘉州酒重花繞樓樓頭喫酒樓下卧¶
<pb:KR4h0161_WYG_028-23b>¶
　長歌短詠還相酬四時八節還拘禮女拜弟妻男拜弟¶
　幅巾鞶帯不挂身頭脂足垢何曾洗吾兄吾兄巢許倫¶
　一生喜怒長任真日斜枕肘寢已熟啾啾唧唧為何人¶
　¶
　¶
　¶
　¶
御定全唐詩錄巻二十八¶
