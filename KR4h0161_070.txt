# -*- mode: mandoku-view; -*-
#+TITLE: 御定全唐詩錄
#+DATE: 2015-08-25 00:43:40.638649
#+PROPERTY: ID KR4h0161
#+PROPERTY: BASEEDITION WYG    
#+PROPERTY: JUAN 卷七十
<pb:KR4h0161_WYG_070-1a>¶
　欽定四庫全書¶
御定全唐詩錄卷七十¶
　　張祜¶
　　　祜字承吉清河人初以宫詞得名五言詩善題目¶
　　　佳境言不可刋置他處長慶中令狐楚表薦之不¶
　　　報辟諸侯府多不合自劾去嘗客淮南杜牧深重¶
　　　之愛丹陽曲阿地築室&KR0114;隠性嗜水石悉力致之¶
　　　不畜田産為身後計¶
<pb:KR4h0161_WYG_070-1b>¶
　　　雲溪友議云祜初與徐凝同赴白居易杭州求解¶
　　　白試之以凝居首而次祜祜不服自述佳句及觀¶
　　　獵宫詞二首白云君獵詩欲以較王右丞乎宫詞¶
　　　四句中皆數對何足竒因太息歸自此罷舉又云¶
　　　祜長慶中深為令狐楚所知楚鎮天平自草薦表¶
　　　令以詩三百篇隨狀表進祜至京屬元稹在内庭¶
　　　上問之稹曰祜雕蟲小技壯夫不為或奬激之恐¶
　　　變陛下風教上頷之於是失意東歸有孟浩然身¶
<pb:KR4h0161_WYG_070-2a>¶
　　更不疑之句又云杜牧嘗論元白詩體舛雜因兹¶
　　有恨守秋浦與祜為詩酒交以白有非祜之論頗¶
　　不平之有詩云誰人得似張公子一首詩輕萬戸¶
　　侯又云如何故國三千里虚唱歌詞滿六宫欲異¶
　　於元白以曲成祜焉¶
　　祜今多誤作祐祐有子望䖍為冬𤓰堰官祜自謔¶
　　冬𤓰合出瓠子事見太平廣記此名祜之証¶
　古體詩¶
<pb:KR4h0161_WYG_070-2b>¶
　　西江行¶
日下西塞山南來洞庭客晴空一鳥渡萬里秋江碧惆¶
悵異鄉人無言空脉脉¶
　　送蜀客¶
楚客去岷江西南指天末平生不達意萬里船一發行¶
行三峽夜十二峯頂月哀猿别曾林忽忽聲斷咽嘉陵¶
水初漲巖嶺耗積雪不妨髙唐雲却藉宋玉說峩眉逺¶
凝黛脚底谷洞穴錦城晝氲氲錦水春活活成都滯遊¶
<pb:KR4h0161_WYG_070-3a>¶
地酒客須醉殺莫戀卓家壚相如已屑屑¶
　　車遥遥¶
東方曨曨車軋軋地色不分新去轍閨門半掩床半空¶
斑斑枕花殘淚紅君心若車千萬轉妾身如轍移漸逺¶
碧川棲棲山宛宛馬蹄在耳輪在眼桑間女兒情不淺¶
莫道野蠶能作繭¶
　近體詩¶
　　吳宫曲¶
<pb:KR4h0161_WYG_070-3b>¶
日下苑西宫花開香徑紅玉釵斜白燕羅帶弄青蟲皓¶
齒初含雪柔枝欲斷風可憐傾國艶誰信女為戎¶
　　公子行¶
春色滿城池盃盤著處移鐙金斜雁子鞍帕嫩鵞兒買¶
笑歌桃葉尋歡折栁枝可憐明月夜長是管絃隨¶
　　塞上曲¶
邉風捲地時日暮帳初移磧迥三通角山寒一㸃旗連¶
收榻索馬引滿射雕兒莫道功勲細將軍昔戍師¶
<pb:KR4h0161_WYG_070-4a>¶
　　塞下曲¶
二十逐嫖姚分兵逺戍遼雪迷經塞夜氷壯渡河朝促¶
放鵰難下生騎馬未調小儒何足問看取劍横腰¶
　　塞下¶
萬里配長征連年慣野營入羣來揀馬抛伴去擒生箭¶
插鵰翎濶弓盤鵲角輕閒看行近逺西去受降城¶
　　秋霽¶
垂老歸休意栖栖陋巷中暗燈棋子落殘語酒瓶空滴¶
<pb:KR4h0161_WYG_070-4b>¶
羃侵簷露虚踈入檻風何妨一蟬嘒自抱木蘭叢¶
　　晚夏歸别業¶
古㟁扁舟晚荒園一徑微鳥啼新果熟花落故人稀宿¶
潤侵苔甃斜陽照竹扉相逢盡鄉老無復話時機¶
　　憶雲陽宅¶
一别雲陽宅深愁度嵗華翠濃春檻栁紅滿夜庭花鳥¶
影垂纎竹魚行踐淺沙聊當因寤寐歸思浩無涯¶
　　江城晚眺¶
<pb:KR4h0161_WYG_070-5a>¶
重檻構雲端江城四鬱盤河流出郭靜山色對樓寒浪¶
草侵天白霜林映日丹悠然此江思樹杪幾檣竿¶
　　江西道中¶
日落江村逺烟雲度幾重問人孤驛路驅馬亂山峯夜¶
入霜林火寒生水寺鐘凄凉哭途意行處又饑㐫¶
西江江上月逺逺照征衣夜色草中網秋聲林外機渚¶
田牛路熟石岸客船稀無復是鄉井鷓鴣聊自飛¶
秋灘一望平逺逺見山城落日懸烏桕空林露寄生燒¶
<pb:KR4h0161_WYG_070-5b>¶
畬殘火色盪槳夜溪聲况是曾游處荒田小變更¶
　　夕次桐廬¶
百里清溪口扁舟此去過晚潮風勢急寒葉雨聲多戍¶
出山頭鼓樵通竹裏歌不堪無酒夜廽首夢烟波¶
　　松汀驛¶
山色逺含空蒼茫澤國東海明先見日江白迥聞風鳥¶
道髙原去人烟小徑通那知舊遺逸不在五湖中¶
　　洞庭南館¶
<pb:KR4h0161_WYG_070-6a>¶
一徑逗霜林朱欄遶碧岑地盤雲夢角山鎮洞庭心樹¶
白看烟起沙紅見日沈還因此悲屈惆悵又行吟¶
　　入潼闗¶
都城三百里雄險此廻環地勢遥尊嶽河流側讓闗秦¶
皇曾虎視漢祖昔龍顔何事梟兇輩干戈自不閒¶
　　登廣武原¶
廣武原西北華夷此浩然地盤山入海河遶郭連天逺¶
樹千門色髙檣萬里船鄉心日云暮猶在楚城邉¶
<pb:KR4h0161_WYG_070-6b>¶
　　題海鹽南館¶
故人營此地臺館尚依依黑夜山魈語黄昏海燕歸舊¶
隂楊葉在殘雨槿花稀無復南宫賞髙簷紅燭輝¶
　　題曾氏園林¶
十畝長堤宅蕭疎半老槐醉眠風巻簟棋罷月移堦斫¶
樹遺桑斧澆花濕笋鞋還將齊物論終嵗自安排¶
　　題杭州孤山寺¶
樓臺聳碧岑一徑入湖心不雨山長潤無雲水自隂斷¶
<pb:KR4h0161_WYG_070-7a>¶
橋荒蘚澀空院落花深猶憶西牕月鐘聲在北林¶
　　潤州甘露寺¶
千重搆横險髙歩出塵埃日月光先到江山勢盡來冷¶
雲虚水石清露滴樓臺况是東溟上平生意一開¶
　　金山寺¶
一宿金山頂微茫水國分僧歸夜船月龍出曉堂雲樹¶
影中流見鐘聲兩岸聞因悲在朝市終日醉醺醺¶
　　禪智寺¶
<pb:KR4h0161_WYG_070-7b>¶
寶殿依山險臨虚勢若吞畫簷齊木末香砌壓雲根逺¶
景窓中岫孤烟竹裏村憑髙聊一望鄉思隔吴門¶
　　喜王子載話舊¶
相逢青眼日相嘆白頭時累話三朝事重看一局棋歡¶
娛非老大成長是嬰兒且盡罇中物無煩更後期¶
　　途中逢李道實游蔡州¶
征馬漢江頭逢君上蔡游野橋經亥市山路過申州僻¶
地人行澀荒林虎跡稠殷勤話新守生物頼諸侯¶
<pb:KR4h0161_WYG_070-8a>¶
　　訪許用晦¶
逺郭日曛曛停橈一訪君小橋通野水髙樹入江雲酒¶
興曾無敵詩情舊逸羣怪來音信少五十我無聞¶
　　送韋整尉長沙¶
逺道長沙去憐君屈一官風帆彭蠡疾雲水洞庭寛木¶
客提蔬束江烏接飯丸莫言卑濕地未必乏新歡¶
　　送沈下賢謫尉南康¶
秋風江上草先是客心摧萬里故人去一行新雁來山¶
<pb:KR4h0161_WYG_070-8b>¶
髙雲緒斷浦迥日波頽莫怪南康逺相思不可裁¶
　　殘獵¶
殘獵渭城東蕭蕭西北風雪花鷹背上氷片馬蹄中臂¶
挂捎荆兎腰懸落箭鴻歸來逞餘勇兒子亂彎弓¶
　　題杭州天竺寺¶
西南山最勝一界是諸天上路穿巗竹分流入寺泉躡¶
雲丹井畔望月石橋邉洞壑江聲逺樓臺海氣連塔明¶
春嶺雪鐘散暮松烟何處去猶恨更看峯頂蓮¶
<pb:KR4h0161_WYG_070-9a>¶
　　公子行¶
玉堂前後畫簾垂立却花驄待出時紅粉美人擎酒勸¶
錦衣年少臂鷹隨輕將玉板敲花片旋把金鞭約栁絲¶
晴日獨游三五騎等閒行傍曲江池¶
　　愛妾換馬¶
一面夭桃千里蹄嬌姿駿骨價應齊乍牽玉勒辭金棧¶
催整花鈿出繡閨去日豈無沾袂泣歸時還有頓銜嘶¶
嬋娟躞蹀春風裏揮手揺鞭楊栁堤¶
<pb:KR4h0161_WYG_070-9b>¶
綺閣香銷華廐空忍將行雨換追風休憐柳葉雙眉翠¶
却愛桃花兩耳紅侍讌永辭春色裏趨朝休立漏聲中¶
恩勞未盡情先盡暗泣長嘶兩意同¶
　　題干越亭¶
扁舟亭下駐烟波十五年遊重此過洲觜露沙人渡淺¶
樹梢藏竹鳥啼多層欄漲水痕猶在古板題詩字已訛¶
况是髙秋正圓月可堪聞唱異鄉歌¶
　　秋夜登潤州慈和寺上方¶
<pb:KR4h0161_WYG_070-10a>¶
清夜浮埃歇井&KR0437;塔輪全照露華鮮人行中路月生海¶
鶴語上方星滿天樓影半連深岸水鐘聲寒徹逺林烟¶
僧房閉盡下樓去一半夢魂離世縁¶
　　和杜牧之齊山登髙¶
秋溪南岸菊霏霏急管繁絃對落暉紅葉樹深山逕斷¶
碧雲江淨浦帆稀不堪孫盛嘲時笑願送王𢎞醉夜歸¶
流落正憐芳草在砧聲徒促授寒衣¶
　　寓懷寄蘇州劉郎中¶
<pb:KR4h0161_WYG_070-10b>¶
一聞周召佐明時西望都門强策羸天子好文才自薄¶
諸侯力薦命猶竒賀知章口徒勞說孟浩然身更不疑¶
唯是勝游行未徧欲離京國尚遲遲¶
　　感王將軍柘枝妓殁¶
寂寞春風舊柘枝美人休舞曲停吹鴛鴦鈿帶抛何處¶
孔雀羅衫付阿誰畫鼓不聞招節拍錦靴空想挫腰肢¶
今來座上翻如醉曾見梨園教徹時¶
　　宫詞¶
<pb:KR4h0161_WYG_070-11a>¶
故國三千里深宫二十年一聲河滿子雙淚落君前(此/詩)¶
(傳入宫禁杜牧酬祜詩云七子論詩誰似公曹劉/須在指揮中可憐故國三千里虚唱歌辭滿六宫)¶
自倚能歌日先皇掌上憐新聲何處唱腸斷李延年¶
　　白鼻騧¶
為底胡姬酒長來白鼻騧摘蓮抛水上郎意在浮花¶
　　蘇小歌¶
新人千里去故人千里來剪刀横眼底方覺淚難裁¶
　　牆頭花¶
<pb:KR4h0161_WYG_070-11b>¶
蟋蟀鳴洞房梧桐落金井為君裁舞衣天寒剪刀冷¶
　　穆䕶沙¶
玉管朝朝弄清歌日日新折花當驛路寄與隴頭人¶
　　金殿樂¶
入夜秋砧動千聲起四隣不緣樓上月應為隴頭人¶
　　長門怨¶
日映宫牆栁色寒笙歌遥指碧雲端珠鉛滴盡無心語¶
强把花枝冷笑看¶
<pb:KR4h0161_WYG_070-12a>¶
　　鄴中懐古¶
鄴中城下漳河水日夜東流莫記春腸斷宫中望陵處¶
不堪臺上也無人¶
　　寧哥來¶
日映宫城霧半開太真簾下畏人猜黄翻綽指向西樹¶
不信寧哥囘馬來¶
　　阿䳰湯¶
月照宫城紅樹芳緑牕燈影在雕梁金輿未到長生殿¶
<pb:KR4h0161_WYG_070-12b>¶
妃子偷尋阿䳰湯¶
　　邠王小管¶
虢國潛行韓國隨宜春深院映花枝金輿逺幸無人見¶
偷把邠王小管吹¶
　　邠娘羯鼓¶
新教邠娘羯鼓成大酺初日最先呈冬兒指向真真説¶
一曲乾鳴杖子輕(海録雜事云明皇宫中有容兒弄鉢/頭邠娘羯鼓耍娘歌悖挐兒舞張祜)¶
(各有詩/云云)¶
<pb:KR4h0161_WYG_070-13a>¶
　　耍娘歌¶
宜春花夜雪千枝妃子偷行上宻隨便喚耍娘歌一曲¶
六宫生老是蛾眉¶
　　悖挐兒舞¶
東風南内百花時道唱梁州急遍吹掲手便拈金椀舞¶
上皇驚笑悖挐兒¶
　　容兒缽頭¶
爭走金車叱鞅牛笑聲誰是說千秋兩邊角子羊門裏¶
<pb:KR4h0161_WYG_070-13b>¶
猶學容兒弄缽頭¶
　　李謩笛¶
平時東幸洛陽城天樂宫中夜徹鳴無奈李謩偷曲譜¶
酒樓吹笛是新聲¶
　　折楊栁枝¶
莫折宫前楊栁枝明皇曾向笛中吹傷心日暮烟霞起¶
無限春愁生翠眉¶
凝碧池邉斂翠眉景陽樓下綰青絲那勝妃子朝元閣¶
<pb:KR4h0161_WYG_070-14a>¶
玉手和烟弄一枝¶
　　玉環琵琶¶
宫樓一曲琵琶聲滿眼雲山是去程囘顧段師非汝意¶
玉環休把恨分明(玉環者睿宗所御琵琶也明皇置别/榻帕覆之未嘗持用祿山犯京上欲)¶
(遷幸登華萼樓置酒進玉環命樂工賀懐智/取調之又命禪定僧段師彈之段師用皮絃)¶
　　集靈臺(集靈臺明皇所作雍錄云在華/清宫中非漢集靈宫中之臺也)¶
日光斜照集靈臺紅樹花迎曉露開昨夜上皇新授籙¶
太真含笑入簾來¶
<pb:KR4h0161_WYG_070-14b>¶
虢國夫人承主恩平明騎馬入金門却嫌脂粉汚顔色¶
淡掃蛾眉朝至尊¶
　　華清宫¶
天闕沉沉夜未央碧雲仙曲舞霓裳一聲玉笛向空盡¶
月滿驪山宫漏長¶
紅樹蕭蕭閣半開上皇曾幸此宫來至今風俗驪山下¶
村笛猶吹阿濫堆(紀事云驪山小禽名阿濫堆明皇御/玉笛採其聲翻為曲且名焉逺近以)¶
(笛爭/效之)¶
<pb:KR4h0161_WYG_070-15a>¶
山遶宫牆處處聲殘紅長綠露華清武皇一日夢不覺¶
十二玉樓空月明¶
　　雨淋鈴¶
雨淋鈴夜却歸秦猶見張徽一曲新長說上皇垂淚教¶
月明南内更無人(明皇别録帝幸蜀南入斜谷屬淋雨/彌旬於道中聞鈴聲與雨相應因採)¶
(其聲為雨淋鈴曲以寄恨時梨園樂工張徽善觱篥從帝/至蜀都以曲授之洎至徳中幸華清宫左右皆非昔人)¶
(於望京樓令張徽奏/此曲不覺悽愴流涕)¶
　　退宫人¶
<pb:KR4h0161_WYG_070-15b>¶
開元皇帝掌中憐流落人間二十年長說承天門上宴¶
百官樓下拾金錢¶
歌喉漸退出宫闈泣話伶官上許歸猶說入時歡聖夀¶
内人初著五方衣¶
　　題金陵渡¶
金陵津渡小山樓一宿行人自可愁潮落夜江斜月裏¶
兩三星火是𤓰州¶
　　晚秋潼闗西門作¶
<pb:KR4h0161_WYG_070-16a>¶
日落寒郊烟物清古槐隂黒少人行闗門西去華山色¶
秦地東來河水聲¶
　　題弋陽館¶
一葉飄然下弋陽殘霞昏日樹蒼蒼吳溪漫淬干將劍¶
却是猿聲斷客腸¶
　　獻王智興¶
十年受命鎮方隅孝節忠規兩有餘誰信將壇嘉政外¶
李陵章句右軍書(紀事云智興鎮徐州見從事㑹飲賦/詩引毫立成祜獻詩頌美左右曰書)¶
<pb:KR4h0161_WYG_070-16b>¶
(生諂辭耳智興叱曰張生/海内名士篇什豈易得耶)¶
　　贈竇家小兒¶
深綠衣裳小小人每來㕔裏解相親天生合去雲霄上¶
一尺松栽已出塵¶
　　秋曉送鄭侍御¶
離鴻聲怨碧雲淨楚瑟調髙清曉天盡日相㸔俱不語¶
西風揺落數枝蓮¶
　　聽崔侍御莒葉家歌¶
<pb:KR4h0161_WYG_070-17a>¶
宛羅重縠起歌筵活鳳生花動碧烟一聲唱斷無人和¶
觸破秋雲直上天¶
　　聽箏¶
十指尖尖玉笋紅雁行輕遏翠絃中分明似說長城苦¶
水咽雲寒一夜風¶
　　耿家歌¶
十二年前邉塞行坐中無語嘆歌情不堪昨夜先垂淚¶
西出陽闗第一聲¶
<pb:KR4h0161_WYG_070-17b>¶
　　塞上聞笛¶
一夜梅花笛裏飛冷沙晴檻月光輝北風吹盡向何處¶
髙入塞雲燕雁稀¶
　　平原路上題郵亭殘花¶
雲暗山横日欲斜郵亭下馬對殘花自從身逐征西府¶
每到花時不在家¶
　徐凝¶
　　凝睦州人元和中官至侍郎¶
<pb:KR4h0161_WYG_070-18a>¶
　　雲谿友議稱白樂天為杭州刺史凝與張祜並詣¶
　　之求解凝先有題開元寺牡丹詩白到寺看花見¶
　　其詩賞之命與同醉而歸試訖解送遂以凝為元¶
　　祜次之祜不服自述題金山詩凝曰美則美矣爭¶
　　如老夫千古長如白練飛一條界破青山色凝遂¶
　　擅塲杜牧常不平之盛言祜美異於白後蘇東坡¶
　　目為惡詩洪容齋以為諸絶如辭韓侍郎相思林¶
　　憶揚州亦皆有情致云¶
<pb:KR4h0161_WYG_070-18b>¶
　　計敏夫云樂天薦凝屈祜論者至今鬱鬱或歸白¶
　　之妒才祜元和中作宫體艶詩輕薄之流能其才¶
　　合譟得譽其不羈之狀往往間見凝之操履不見¶
　　於史然方干學詩於凝贈之詩曰吟得新詩草裏¶
　　論戲反其辭謂村裏老也方干世所謂簡古者且¶
　　譏凝則凝之朴畧椎魯從可知矣樂天方以實行¶
　　求才故薦凝抑祜牧之少年所為亦近於祜為祜¶
　　恨白理有之耳¶
<pb:KR4h0161_WYG_070-19a>¶
　近體詩¶
　　題杭州開元寺牡丹¶
此花南地知誰種慚愧僧閒用意栽海燕解憐頻睥睨¶
胡蜂未識更徘徊虚生芍藥徒勞妒羞殺玫瑰不敢開¶
惟有數苞紅萼在含芳只待舎人來(樂天刺杭州日令/訪求牡丹獨開元)¶
(寺僧惠澄近於京師得之植於庭時春景方深惠澄設/油幕覆其上以俟白至㑹凝自富春來未識白先題詩)¶
(云/云)¶
　　廬山獨夜¶
<pb:KR4h0161_WYG_070-19b>¶
寒空五老雪斜月九江雲鐘磬知何處蒼蒼樹裏聞¶
　　宫中曲¶
披香侍宴插仙花厭著龍綃著越紗恃頼傾城人不及¶
檀妝惟約數條霞¶
身輕入寵盡恩私腰細偏能舞柘枝一日新妝抛舊樣¶
六宫爭畫黒煙眉¶
　　樂府新詩¶
一聲盧女十三絃早嫁城西好少年不羨越溪歌者苦¶
<pb:KR4h0161_WYG_070-20a>¶
采蓮歸去綠牕眠¶
　　長慶春¶
山頭水色薄籠烟久客新愁長慶年身上五勞仍病酒¶
夭桃牕下背花眠¶
　　八月九月望日雨¶
八月繁雲連九月兩囘三五晦漫漫一年悵望秋將盡¶
不得嫦娥正面㸔¶
　　奉陪相公看花宴㑹¶
<pb:KR4h0161_WYG_070-20b>¶
丞相邀懽事事同玉簫金管咽東風百分春酒莫辭醉¶
明日的無今日紅¶
木蘭花謝可憐條逺道音書轉寂寥春去一年春又盡¶
幾囘空上望江橋¶
　　憶揚州¶
蕭娘臉下難勝淚桃葉眉頭易得愁天下三分明月夜¶
二分無頼是揚州¶
　　嘉興寒食¶
<pb:KR4h0161_WYG_070-21a>¶
嘉興郭裏逢寒食落日家家拜掃囘惟有縣前蘇小小¶
無人送與紙錢來¶
　　題縉雲山鼎池(相傳黄帝/鑄鼎處)¶
黄帝旌旗去不囘空餘片石碧崔嵬有時風捲鼎湖浪¶
散作晴天雨㸃來¶
　　廬山瀑布¶
虚空落泉千仞直雷奔入海不暫息千古長如白練飛¶
一條界破青山色(芥隠筆記云凝一條界破青山色句/白公稱之東坡以為塵陋至稱為惡)¶
<pb:KR4h0161_WYG_070-21b>¶
(詩天台山賦瀑布飛流而/界道目為惡詩無所自耶)¶
　　相思林¶
逺客逺遊新過嶺每逢芳樹問芳名長林徧是相思樹¶
爭遣愁人獨自行¶
　　自鄂渚至河南將歸江外留辭韓侍郎¶
一生所遇惟元白天下無人重布衣欲别朱門淚先盡¶
白頭遊子白身歸¶
　　古樹¶
<pb:KR4h0161_WYG_070-22a>¶
古樹欹斜臨古道枝不生花腹生草行人不見樹少時¶
樹見行人幾番老¶
　　翫花¶
麯塵溪上素紅枝影在溪流半落時時人自惜花腸斷¶
春風却是等閒吹¶
朱霞燄燄山梔動綠野聲聲杜宇來誰謂蜀王身作鳥¶
自啼還自有花開¶
誰家躑躅青林裏半見殷花燄燄枝憶得倡樓人送客¶
<pb:KR4h0161_WYG_070-22b>¶
深紅衫子影門時¶
花到薔薇明艶絶燕支顆破麥風秋一番弄色一番退¶
小婦輕妝大婦愁¶
　楊凝¶
　　凝字懋功與兄憑弟凌並負詩名大厯中擢進士¶
　　第歴司封員外郎為權幸所忌徙官宣武董晉表¶
　　為判官攝行亳州刺史事在幕荒湎遇卒亂還京¶
　　拜兵部郎中¶
<pb:KR4h0161_WYG_070-23a>¶
　近體詩¶
　　送客往夏州¶
憐君此去過居延古塞黄雲共𣺌然沙濶獨尋邉馬跡¶
路迷遥指戍人烟夜投孤店愁吟笛朝望行塵喜控弦¶
聞有故人今從騎何須著論更言錢¶
　　柳絮¶
河畔多楊柳追遊盡狹斜春風一囘送亂入莫愁家¶
　　花枕¶
<pb:KR4h0161_WYG_070-23b>¶
席上沈香枕樓中蕩子妻那堪一夜裏長溼兩行啼¶
　楊衡¶
　　衡字仲師吳興人初與符載崔羣宋濟隠廬山號¶
　　山中四友後登第官至大理評事¶
　古體詩¶
　　白紵辭¶
玉纓翠珮雜輕羅香汗微漬朱顔酡為君起唱白紵歌¶
清聲褭雲思繁多凝笳哀瑟時相和金壺半傾芳夜促¶
<pb:KR4h0161_WYG_070-24a>¶
梁塵霏霏暗紅燭令君安坐聽終曲墜葉飄花難再復¶
　費冠卿¶
　　冠卿字子軍池州人登元和二年進士第㑹母卒¶
　　嘆曰干禄養親耳得禄而親喪何以禄為遂歸隠¶
　　九華山長慶中殿院李行修舉其孝行以右拾遺¶
　　召不赴¶
　近體詩¶
　　答蕭建問九華山¶
<pb:KR4h0161_WYG_070-24b>¶
自地上青峰懸崖一萬重踐危頻側足登塹半齊胸飛¶
狖啼攀桂遊人喘倚松入林寒㾕㾕近瀑雨濛濛徑滑¶
石稜上寺開山掌中幡花撲淨地臺殿印晴空勝景層¶
層别髙僧院院逢潛魚候洗缽老玃戱撞鐘外戸憑雲¶
掩中㕑課水舂搜泥時和麵拾橡半添種渡壑緣槎濟¶
持燈入洞窮夾天開壁峭透石蹙波雄澗藹清無土潭¶
深碧有龍畬田一片淨谷樹萬株濃野客登臨慣山房¶
幽寂同寒爐樹根火夏牖竹梢風邉鄙籌賢相黔黎託¶
<pb:KR4h0161_WYG_070-25a>¶
聖躬君能棄名利嵗晏一相逢¶
　　閒居即事¶
生計唯將三尺僮學他賢者隠墻東照眠夜後多因月¶
掃地春來祇藉風幾處紅旗驅戰士一園青草伴衰翁¶
子房仙去孔明死更有何人解指蹤¶
　沈亞之¶
　　亞之字下賢吳興人元和十年舉進士辟涇原李¶
　　彚幕長慶中累遷殿中丞御史内供奉太和初李¶
<pb:KR4h0161_WYG_070-25b>¶
　　同捷反副行營使栢耆為判官耆擒同捷赴京諸¶
　　將害功論列耆坐貶亞之亦貶尉南康後終郢州¶
　　掾亞之以文詞得名嘗遊韓愈之門當時李賀杜¶
　　牧皆稱許之¶
　古體詩¶
　　村居¶
有樹巢宿鳥無酒共客醉月上蟬韻殘梧桐隂繞地獨¶
出村舎門吟劇微風起蕭蕭蘆荻叢叫嘯如山鬼應緣¶
<pb:KR4h0161_WYG_070-26a>¶
我憔悴為我哭秋思¶
　近體詩¶
　　春色滿皇州¶
何處春輝好偏宜在雍州花明夾城道栁暗曲江頭風¶
軟遊絲重光融瑞氣浮鬭雞憐短草乳燕傍髙樓繡轂¶
盈香陌新泉溢御溝廻看日欲暮還騎似川流¶
　　題候仙亭¶
新剏仙亭覆石壇雕梁峻宇入雲端嶺北嘯猿髙枕聽¶
<pb:KR4h0161_WYG_070-26b>¶
湖南山色卷簾看¶
　蔣防¶
　　防義興人官右拾遺李紳元稹保薦以司封郎中¶
　　知制誥進翰林學士李逢吉逐紳因出之為汀州¶
　　刺史¶
　　常州志防年十八父友令作秋河賦援筆立就于¶
　　簡遂妻以女¶
　近體詩¶
<pb:KR4h0161_WYG_070-27a>¶
　　春風扇微和¶
麗日催遲景和風扇早春暖浮丹鳳闕韶媚黑龍津澹¶
蕩迎仙仗霏微送畫輪綠揺官柳散紅待禁花新舞席¶
皆逥雪歌筵暗送塵幸當陽律候惟願及佳辰¶
　熊孺登¶
　　孺登鍾陵人登進士第元和中終藩鎮從事劉白¶
　　俱有詩往還執易其從姪也¶
　近體詩¶
<pb:KR4h0161_WYG_070-27b>¶
　　湘江夜泛¶
江流如箭月如弓行盡三湘數夜中無奈子規知向蜀¶
一聲聲似怨春風¶
　　贈靈徹上人¶
詩句能生世界春僧家更有姓湯人况聞暗憶前朝事¶
知是修行第幾身¶
　　與左興宗湓城别¶
江逢九𣲖人將别猿到三聲月為愁不知相見更何日¶
<pb:KR4h0161_WYG_070-28a>¶
此夜少年堪白頭¶
　于武陵¶
　　武陵㑹昌時詩人也登大中進士¶
　近體詩¶
　　贈賣松人¶
入市雖求利憐君意獨真欲將寒澗樹賣與翠樓人瘦¶
葉幾經雪淡花應少春長安重桃李徒染六街塵¶
　　山中桂¶
<pb:KR4h0161_WYG_070-28b>¶
日暖上山路鳥啼知巳春忽逢幽隠樹如見獨醒人石¶
冷開常晚風多落已頻樵夫應不識嵗久伐為薪¶
　　西還¶
不繫與舟閒悠悠吳楚間羞將新白髪却對舊青山一¶
葉初飛樹幾人同入闗長安家尚在秋至又西還¶
　　夜與故人别¶
白日去難駐故人非舊容今宵一别後何處復相逢過¶
楚水千里到秦山幾重語來天又曉月落滿城鐘¶
<pb:KR4h0161_WYG_070-29a>¶
　　　孤雲¶
　南北各萬里有雲心更閒因風離海上伴月到人間洛¶
　浦少髙樹長安無舊山徘徊不可駐漠漠更東還¶
　　　勸酒¶
　勸君金屈巵滿酌不須辭花發多風雨人生足别離¶
　¶
　¶
　¶
<pb:KR4h0161_WYG_070-29b>¶
　¶
　¶
　¶
　¶
　¶
　¶
　¶
御定全唐詩錄巻七十¶
