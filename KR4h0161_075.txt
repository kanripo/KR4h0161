# -*- mode: mandoku-view; -*-
#+TITLE: 御定全唐詩錄
#+DATE: 2015-08-25 00:43:40.763224
#+PROPERTY: ID KR4h0161
#+PROPERTY: BASEEDITION WYG    
#+PROPERTY: JUAN 卷七十五
<pb:KR4h0161_WYG_075-1a>¶
　欽定四庫全書¶
御定全唐詩録卷七十五¶
　　李商隠¶
　　　商隠字義山懐州河内人幼為文令狐楚鎮河陽¶
　　　以所業文干之年纔及弱冠楚以其少俊深禮之¶
　　　令與諸子遊楚鎮天平汴州從為巡官嵗給資裝¶
　　　令隨計上都開成二年方登進士第釋褐秘書省¶
　　　校書郎調補𢎞農尉㑹昌二年又以書判㧞萃王¶
<pb:KR4h0161_WYG_075-1b>¶
　　　茂元鎮河陽辟為掌書記得侍御史茂元愛其才¶
　　　以子妻之茂元雖讀書為儒然本將家子李徳裕¶
　　　厚遇之時徳裕秉政用為河陽帥徳裕與李宗閔¶
　　　楊嗣復令狐楚大相讐怨商隠既為茂元從事宗¶
　　　閔黨大薄之時令狐楚巳卒子綯為員外郎以商¶
　　　隠背恩尤惡其無行俄而茂元卒來遊京師乆之¶
　　　不調㑹給事中鄭亞亷察桂州請為觀察判官撿¶
　　　挍水部員外郎大中初白敏中執政令狐在内署¶
<pb:KR4h0161_WYG_075-2a>¶
　　共排李徳裕逐之亞坐徳裕黨亦貶循州刺史商¶
　　隠隨亞在嶺表累載三年入朝京兆尹盧𢎞正奏¶
　　署掾曹令典牋奏明年令狐綯作相商隠屢啓陳¶
　　情綯不之省𢎞正鎮徐州又從為掌書記府罷入¶
　　朝復以文章干綯乃補太學博士㑹河南尹柳仲¶
　　郢鎮東蜀辟為節度判官撿挍工部郎中大中末¶
　　仲郢坐専殺左遷商隠廢罷還鄭州未幾卒商隠¶
　　能為古文不喜偶對從事令狐楚幕楚能章奏遂¶
<pb:KR4h0161_WYG_075-2b>¶
　　以其道授商隠自是始為今體章奏博學强記下¶
　　筆不能自休尤善為誄奠之詞與太原温庭筠南¶
　　郡段成式齊名時號三十六體文思清麗視庭筠¶
　　過之而俱無特操恃才詭激為當塗者所薄名宦¶
　　不進坎壈終身¶
　　商隠自序年十六著才論聖論後恣展古集咽處¶
　　於任范徐庾之間作文或時得好對切事聲勢物¶
　　景哀上浮壯能感動人¶
<pb:KR4h0161_WYG_075-3a>¶
　　又自述云夙聞妙喻常在道塲至於南國妖姬叢¶
　　臺妙妓雖有涉於篇什實不接於風流可使國人¶
　　盡保展禽酒肆無疑阮籍¶
　　陸魯望曰吾聞淫畋漁者謂之暴天物天物且不¶
　　可暴又可抉摘刻削露其情狀乎使自萌卵至于¶
　　槁死不能隠伏天能不致罰耶長吉天東野窮玉¶
　　溪生官不挂朝籍而死正坐是哉正坐是哉¶
　　古今詩話楊大年錢文僖晏元獻劉子儀為詩皆¶
<pb:KR4h0161_WYG_075-3b>¶
　　宗義山號西崑體後進效之多竊取義山詩句嘗¶
　　内宴優人有為義山者衣服敗裂告人曰吾為諸¶
　　館職撏撦至此聞者大噱¶
　　蔡寛夫云荆公晚年喜義山詩以為唐人知學老¶
　　杜而得其籓籬唯義山一人而已每誦其雪嶺未¶
　　歸天外使松州猶駐殿前軍永憶江湖歸白髪欲¶
　　迴天地入扁舟與池光不受月暮氣欲沉山江海¶
　　三年客乾坤一戰塲之類雖老杜無以過也¶
<pb:KR4h0161_WYG_075-4a>¶
　　楊文公談苑義山為文多簡閲書册左右鱗次號¶
　　獺祭魚¶
　　紀事云義山少遊投宿逆旅主人㑹客召與坐不¶
　　知其為義山也酒酣席客賦木蘭花詩義山後就¶
　　曰洞庭波冷曉侵雲日日征帆送逺人幾度木蘭¶
　　舟上望不知船是此花身坐客覽之大驚詢之乃¶
　　義山也¶
　　范元實詩眼曰文章貴衆中傑出同賦一事工拙¶
<pb:KR4h0161_WYG_075-4b>¶
　　易見予行蜀道過籌筆驛如石曼卿詩意中流水¶
　　逺愁外舊山青有山水處便可用不必籌筆驛也¶
　　殷潜之與小杜詩甚健麗亦無髙意惟義山詩云¶
　　猿鳥猶疑畏簡書風雲長為䕶儲胥簡書軍中法¶
　　令約束言號令嚴明雖千百年之後猿鳥猶畏之¶
　　也儲胥軍中籓籬言忠義貫神明風雲猶為䕶其¶
　　壁壘也誦此二語使人凛然復見孔明風烈至於¶
　　管樂有才終不忝關張無命復何如屬對親切又¶
<pb:KR4h0161_WYG_075-5a>¶
　　有議論他人不及也馬嵬驛唐詩尤多如劉夢得¶
　　緑野扶風道一篇人頗誦之其淺近乃兒童所能¶
　　義山云海内徒聞更九州他生未卜此生休語極¶
　　親切故不用墮淚愁怨等字而聞者為之深悲空¶
　　聞虎旅鳴宵柝無復雞人報曉籌如親扈明皇寫¶
　　出當時物色此日六軍同駐馬他時七夕笑牽牛¶
　　益奇義山詩世人但知其巧麗與温庭筠齊名葢¶
　　俗學止得其皮膚其髙情逺意皆不識也¶
<pb:KR4h0161_WYG_075-5b>¶
　古體詩¶
　　無題¶
八嵗偷照鏡長眉已能畫十嵗去踏青芙蓉作裙衩十¶
二學彈箏銀甲不曽卸十四藏六親懸知猶未嫁十五¶
泣春風背面鞦韆下¶
　　房中曲¶
薔薇泣幽素翠帶花錢小嬌郎癡若雲抱日西簾曉枕¶
是龍宫石割得秋波色玉簟失柔膚但見䝉羅碧憶得¶
<pb:KR4h0161_WYG_075-6a>¶
前年春未語含悲辛歸來已不見錦瑟長於人今日澗¶
底松明日山頭檗愁到天池翻相看不相識¶
　　效徐陵體贈更衣¶
密帳真珠絡温幃翡翠裝楚腰知便寵宫眉正鬭强結¶
帶懸梔子繡領刺鴛鴦輕寒衣省夜金斗熨沉香¶
　　江南曲¶
郎船安兩槳儂舸動雙橈掃黛開宫額裁裙約楚腰乖¶
期方積思臨酒欲拌(拚/同)嬌莫以採菱唱欲羨秦臺簫¶
<pb:KR4h0161_WYG_075-6b>¶
　　宫中曲¶
雲母濾宫月夜夜白於水賺得羊車來低扇遮黄子水¶
精不覺冷自刻鴛鴦翅蠶縷茜香濃正朝纒左臂巴牋¶
兩三幅滿寫承恩字欲得識青天昨夜蒼龍是¶
　　柳枝(有序/)¶
　　　柳枝洛中里娘也父饒好賈風波死湖上其母¶
　　　不念他兒子獨念柳枝生十七年塗妝綰髻未¶
　　　嘗竟已復起去吹葉嚼蕊調絲擫(音/葉)管作天海¶
<pb:KR4h0161_WYG_075-7a>¶
　　　風濤之曲幽憶怨㫁之音居其傍與其家接故¶
　　　徃來者聞十年尚相與疑其醉眠夢(一本有/物字)㫁¶
　　　不聘余從昆譲山比柳枝居為近他日春曽陰¶
　　　譲山下馬柳枝南柳下詠余燕臺詩柳枝驚問¶
　　　誰人有此誰人為是譲山謂曰此吾里中少年¶
　　　叔耳柳枝手㫁長帶結譲山為贈叔乞詩明日¶
　　　余比馬出其巷柳枝丫鬟畢妝抱立扇下風鄣¶
　　　一袖指曰若叔是(句/)後三日隣當去湔裙水上¶
<pb:KR4h0161_WYG_075-7b>¶
　　　以博香山待與郎俱過余諾之㑹所友有偕當¶
　　　詣京師者戲盜余卧裝以先不果留雪中譲山¶
　　　至且曰為東諸侯取去矣明年譲山復東相背¶
　　　於戲上因寓詩以墨其故處云¶
花房與蜜脾蜂雄蛺蝶雌同時不同類那復更相思¶
本是丁香樹春條結始生玉作彈棊局中心亦不平¶
嘉𤓰引蔓長碧玉冰(去/聲)寒漿東陵雖五色不忍值(治去/聲)¶
牙香¶
<pb:KR4h0161_WYG_075-8a>¶
柳枝井上蟠蓮葉浦中乾錦鱗與繡羽水陸有傷殘¶
畫屏繡步障物物自成雙如何湖上望只是見鴛鴦¶
　　李肱所遺畫松詩書兩紙得四十韻¶
萬草已涼露開圖披古松青山徧滄海此樹生何峯孤¶
根邈無倚直立撐鴻濛端如君子身挺若壯士胸樛枝¶
勢夭嬌忽欲蟠拏空又如驚螭走黙與奔雲逢孫枝擢¶
細葉旖旎狐裘茸鄒顛蓐髪軟麗姬眉黛濃視乆眩目¶
睛倐忽變輝容竦削正稠直婀娜旋敷夆又如洞房冷¶
<pb:KR4h0161_WYG_075-8b>¶
翠被張穹籠亦若暨蘿女平旦妝顔容細疑襲氣母猛¶
若争神功燕雀固寂寂霧露常衝衝香蘭愧傷暮碧竹¶
慚空中可集呈瑞鳳堪藏行雨龍淮山桂偃蹇蜀郡桑¶
重童枝條亮眇脆靈氣何由同昔聞咸陽帝近說嵇山¶
儂或著仙人號或以大夫封終南與清都烟雨遥相通¶
安知夜夜意不起西南風美人昔清興重之猶月鐘寳¶
笥十八九香緹千萬重一旦鬼瞰室稠叠張羉罿(音鸞/童)¶
赤羽中要害是非皆怱怱生如碧海月死踐霜郊蓬平¶
<pb:KR4h0161_WYG_075-9a>¶
生握中玩散失隨奴僮我聞照妖鏡及與神劍鋒寓身¶
㑹有地不為凡物䝉伊人秉兹圖顧盼擇所從而我何¶
為者開顔捧靈蹤報以漆鳴琴懸之真珠櫳是時方暑¶
夏座内若嚴冬憶昔謝四騎學仙玉陽東千株盡若此¶
路入瓊瑶宫口咏𤣥雲歌手把金芙蓉濃藹深霓袖色¶
映琅玕中悲哉墮世網去之若遺弓形魄天壇上海日¶
髙曈曈終騎紫鸞歸持寄扶桑翁¶
　　戲題樞言草閣三十二韻¶
<pb:KR4h0161_WYG_075-9b>¶
君家在河北我家在山西百嵗本無異陰陰仙李枝尚¶
書文與武戰罷幕府開君從渭南至我自仙遊來平昔¶
苦南北動成雲雨乖逮今兩攜手對若牀下鞋夜歸碣¶
石館朝上黄金臺我有苦寒調君抱陽春才年顔各少¶
壯髪緑齒尚齊我雖不能飲君時醉如泥政静籌畫簡¶
退食多相攜掃掠走馬路整頓射雉翳春風二三月柳¶
密鸎正啼清河在門外上與浮雲齊欹冠調玉琴彈作¶
松風哀又彈明君怨一去怨不迴感激坐者泣起視雁¶
<pb:KR4h0161_WYG_075-10a>¶
行低翻憂龍山雪却雜胡沙飛仲容銅琵琶項直聲凄¶
凄上貼金捍撥畫為承露雞君時卧掁觸勸客白玉杯¶
苦云年光疾不飲將安歸我賞此言是因循未能諧君¶
言中聖人坐卧莫我違榆莢亂不整楊花飛相隨上有¶
白日照下有東風吹青樓有美人顔色如玟瑰歌聲入¶
青雲所痛無良媒少年苦不乆顧慕良難哉徒令真珠¶
肶裛入珊瑚腮君今且少安聴我苦吟詩古詩何人作¶
老大徒傷悲¶
<pb:KR4h0161_WYG_075-10b>¶
　　驕兒詩¶
衮師我驕兒美秀乃無匹文葆未周晬固已知六七四¶
嵗知名姓眼不視梨栗交朋頗窺觀謂是丹穴物前朝¶
尚器貌流品方第一不然神仙姿不爾燕鶴骨安得此¶
相謂欲慰衰朽質青春妍和月朋戲渾甥姪繞堂復穿¶
林沸若金鼎溢門有長者來造次請先出客前問所須¶
含意不吐實歸來學客面䦱(羽委/切)敗秉爺笏或謔張飛¶
胡或笑鄧艾吃豪鷹毛崱屴猛馬氣佶傈截得青篔簹¶
<pb:KR4h0161_WYG_075-11a>¶
騎走恣唐突忽復學㕘軍按聲喚蒼鶻又復紗燈傍稽¶
首禮夜佛仰鞭罥蛛網俯首飲花蜜欲争蛺蝶輕未謝¶
柳絮疾階前逢阿姊六甲頗輸失凝走弄香奩㧞脫金¶
屈戍抱持多反側威怒不可律曲躬牽窗網衉唾拭琴¶
漆有時看臨書挺立不動膝古錦請裁衣玉軸亦欲乞¶
請爺書春勝春勝宜春日芭蕉斜卷箋辛夷低過筆爺¶
昔好讀書懇苦自著述顦顇欲四十無肉畏蚤虱兒慎¶
勿學爺讀書求甲乙穣苴司馬法張良黄石術便為帝¶
<pb:KR4h0161_WYG_075-11b>¶
王師不假更纖悉况今西與北羌戎正狂悖誅赦兩未¶
成將養如痼疾兒當速成大探雛入虎穴當為萬户侯¶
勿守一經帙¶
　　行次西郊作一百韻¶
蛇年建丑月我自梁還秦南下大散闗北濟渭之濵草¶
木半舒坼不類氷雪晨又若夏苦熱燋卷無芳津髙田¶
長檞櫪下田長荆榛農具棄道傍饑牛死空墩依依過¶
村落十室無一存存者背面啼無衣可迎賔始若畏人¶
<pb:KR4h0161_WYG_075-12a>¶
問及門還具陳右輔田疇薄斯民常苦貧伊昔稱樂土¶
所賴牧伯仁官清若氷玉吏善如六親生男不逺征生¶
女事四隣濁酒盈瓦缶爛穀堆荆囷健兒庇旁婦衰翁¶
䑛童孫况自貞觀後命官多儒臣例以賢牧伯徴入司¶
陶鈞降及開元中姦邪撓經綸晉公忌此事多録邊將¶
勲因令猛毅輩雜牧昇平民中原遂多故除授非至尊¶
或出倖臣輩或由帝戚恩中原困屠解奴𨽻厭肥豚皇¶
子棄不乳椒房抱羌渾重賜竭中國强兵臨北邊控弦¶
<pb:KR4h0161_WYG_075-12b>¶
二十萬長臂皆如猿皇都三千里來徃同鵰鳶五里一¶
換馬十里一開筵指顧動白日暖熱迴蒼旻公卿辱嘲¶
叱唾棄如糞丸大朝㑹萬方天子正臨軒綵旂轉初旭¶
玉座當祥烟金障既特設珠簾亦髙褰捋鬚蹇不顧坐¶
在御榻前忤者死跟屨附之升頂顛華侈矜遞衒豪俊¶
相併吞因失生惠養漸見徴求頻奚冦西(當作/東)北來揮¶
霍如天翻是時正忘戰重兵多在邊列城遶長河平明¶
插旗旛但聞虜騎入不見漢兵屯大婦抱兒哭小婦攀¶
<pb:KR4h0161_WYG_075-13a>¶
車轓生小太平年不識夜閉門少壯盡㸃行疲老守空¶
村生分作死誓揮涙連秋雲廷臣例麞怯諸軍如羸奔¶
為賊掃上陽捉人送潼闗玉輦望南斗未知何日旋誠¶
知開闢乆遘此雲雷屯逆者問鼎大存者要髙官搶攘¶
互間諜孰辨梟與鸞千馬無返轡萬車無還轅城空鼠¶
雀死人去豺狼喧南資竭吳越西費失河源因令左藏¶
庫摧毁惟空垣如人當一身有左無右邊筋體半痿痺¶
肘腋生臊膻列聖䝉此恥含懐不能宣謀臣拱手立相¶
<pb:KR4h0161_WYG_075-13b>¶
戒無敢先萬國困杼軸内庫無金錢健兒立霜雪腹歉¶
衣裳單饋餉多過時髙估銅與鉛山東望河北爨烟猶¶
相聯朝廷不暇給辛苦無半年行人㩁行資居者稅屋¶
椽中間遂作梗狼籍用戈鋋臨門送節制以錫通天班¶
破者以族滅存者尚遷延禮數異君父羈縻如羌零直¶
求輸赤誠所望大體全巍巍政事堂宰相厭八珍敢問¶
下執事今誰掌其權瘡疽幾十載不敢抉其根國蹙賦¶
更重人稀役彌繁近年牛醫兒城社更扳援盲目把大¶
<pb:KR4h0161_WYG_075-14a>¶
斾處此京西藩樂禍忘怨敵樹黨多狂狷生為人所¶
憚死非人所憐快刀斷其頭列若猪羊懸鳳翔三百¶
里兵馬如黄巾夜半軍牒來屯兵萬五千鄉里駭供¶
億老少相扳牽兒孫生未孩棄之無&KR0228;顔不復議所¶
適但求死山間爾來又三嵗甘澤不及春盜賊亭午¶
起問誰多窮民節使殺亭吏捕之恐無因咫尺不相¶
見旱久多黄塵官健腰佩弓自言為官巡常恐值荒¶
迥此輩還射人愧客問本末願客無因循郿塢抵陳¶
<pb:KR4h0161_WYG_075-14b>¶
倉此地忌黄昏我聽此言罷寃憤如相焚昔聞舉一¶
㑹羣盜為之奔又聞理與亂在人不在天我願為此¶
事君前剖心肝叩頭出鮮血滂沱汚紫宸九重黯巳¶
隔涕泗空沾唇史典作尚書厮養為將軍慎勿道此¶
言此言未忍聞¶
　　井泥四十韻¶
皇都依仁里西北有髙齋昨日主人氏治井堂西陲¶
工人三五輩輦出土與泥到水不數尺積共庭樹齊¶
<pb:KR4h0161_WYG_075-15a>¶
他日井甃畢用土蓋作堤曲隨林掩映繚以池周迴¶
下去㝠寞穴上承雨露滋寄辭别地脉因言謝泉扉¶
昇騰不自意疇昔忽巳乖伊余掉行鞅行行來自西¶
一日下馬到此時芳草萋四面多好樹旦暮雲霞姿¶
晩落花滿地幽鳥鳴何枝蘿幄既巳薦山樽亦可開¶
待得孤月上如與佳人來因兹感物理惻愴平生懐¶
茫茫此羣品不定輪與蹄喜得舜可禪不以瞽瞍¶
疑禹竟代舜立其父吁咈哉嬴氏并六合所來因不¶
<pb:KR4h0161_WYG_075-15b>¶
韋漢祖把左契自言一布衣當塗佩國璽本乃黄門¶
㩦長㦸亂中原何妨起戎氐不獨帝王耳臣下亦如¶
斯伊尹佐興王不藉漢父資磻溪老釣叟坐為周之¶
師屠狗與販繒突起定傾危長沙啟封土豈是出程¶
姬帝問主人翁有自賣珠兒武昌昔男子老苦為人¶
妻蜀王有遺魄今在林中啼淮南雞䑛藥翻向雲中¶
飛大鈞運羣有難以一理推顧於㝠㝠内為問秉者¶
誰我恐更萬世此事愈云為猛虎與雙翅更以角副¶
<pb:KR4h0161_WYG_075-16a>¶
之鳳凰不五色聫翼上雞栖我欲秉鈞者朅來與我¶
偕浮雲不相顧寥泬誰為梯悒怏夜將半但歌井中¶
泥¶
　　韓碑¶
元和天子神武姿彼何人哉軒與羲誓將上雪列聖¶
恥坐法宫中朝四夷淮西有賊五千載封狼生貙貙¶
生羆不據山河據平地長戈利矛日可麾帝得聖相¶
相曰度賊斫不死神扶持腰懸相印作都統陰風慘¶
<pb:KR4h0161_WYG_075-16b>¶
澹天王旗愬武古通(一作/道)作牙爪儀曹外郎載筆隨¶
行軍司馬志且勇十四萬衆猶虎貔入蔡縛賊獻太¶
廟功無與讓恩不訾帝曰汝度功第一汝從事愈宜¶
為辭愈拜稽首蹈且舞金石刻畫臣能為古者世稱¶
大手筆此事不繫於職司當仁自古有不讓言訖屢¶
頷天子頤公退齋戒坐小閣濡染大筆何淋漓㸃竄¶
堯典舜典字塗改清廟生民詩文成破體書在紙清¶
晨再拜鋪丹墀表曰臣愈昧死上詠神聖功書之碑¶
<pb:KR4h0161_WYG_075-17a>¶
碑髙三丈字如斗負以靈鼇蟠以螭句竒語重喻者¶
少讒之天子言其私長繩百尺拽碑倒麄砂大石相¶
磨治公之斯文若元氣先時巳入人肝脾湯盤孔鼎¶
有述作今無其器存其辭嗚呼聖皇及聖相相與烜¶
赫流淳熙公之斯文不示後曷與三五相攀追願書¶
萬本誦萬遍口角流沫右手胝傳之七十有二代以¶
為封禪玉檢眀堂基¶
　　燕臺詩四首¶
<pb:KR4h0161_WYG_075-17b>¶
風光冉冉東西陌幾日嬌魂尋不得蜜房羽客類芳¶
心冶葉倡條徧相識暖藹輝遲桃樹西髙鬟立共桃¶
鬟齊雄龍雌鳳杳何許絮亂絲繁天亦迷醉起微陽¶
若初曙映簾夢斷聞殘語愁將鐵網罥珊瑚海濶¶
天翻迷處所衣帶無情有寛窄春烟自碧秋霜白¶
研丹擘石天不知願得天牢鎖寃魄夾羅委篋單¶
綃起香肌冷襯琤琤珮今日東風自不勝化作幽¶
光入西海¶
<pb:KR4h0161_WYG_075-18a>¶
　　　右春¶
前閣雨簾愁不卷後堂芳樹陰陰見石城景物類黄泉¶
夜半行郎空柘彈綾扇喚風閶闔天輕帷翠幕波洄旋¶
蜀魄寂寞有伴未幾夜瘴花開木棉桂宫流影光難取¶
嫣薫蘭破輕輕語直教銀漢墮懐中未遣星妃鎮來去¶
濁水清波何異源濟河水清黄河渾安得薄霧起緗裙¶
手接雲軿呼太君¶
　　　右夏¶
<pb:KR4h0161_WYG_075-18b>¶
月浪衝天天宇濕涼蟾落盡疎星入雲屏不動掩孤嚬¶
西樓一夜風筝急欲織相思花寄逺終日相思却相怨¶
但聞北斗聲迴環不見長河水清淺金魚鎖㫁紅桂春¶
古時塵滿鴛鴦茵堪悲小苑作長道玉樹未憐亡國人¶
瑶琴愔愔藏楚弄越羅冷薄金泥重簾鈎鸚鵡夜驚霜¶
喚起南雲繞雲夢雙璫丁丁聯尺素内記湘川相識處¶
歌唇一世銜雨看可惜馨香手中故¶
　　　右秋¶
<pb:KR4h0161_WYG_075-19a>¶
天東日出天西下雌鳳孤飛女龍寡青溪白石不相望¶
堂中逺甚蒼梧野凍筆霜華交隠起芳根中㫁香心死¶
浪乗畫舸憶蟾蜍月娥未必嬋娟子楚管蠻絃愁一槩¶
空城舞罷腰支在當時歡向掌中銷桃葉根根雙姊妹¶
破鬟矮墮凌朝寒白玉燕釵黄金蟬風車雨馬不持去¶
蠟燭啼紅怨天曙¶
　　　右冬¶
　　河内詩二首¶
<pb:KR4h0161_WYG_075-19b>¶
鼉鼓沈沈虬水咽秦絲不上蠻絃絶姮娥衣薄不禁寒¶
蟾蜍夜艶秋河月碧城冷落空濛烟簾輕幙重金鈎欄¶
靈香不下兩皇子孤星直上相風竿八桂林邊九芝草¶
短襟小鬢相逢道入門暗數一千春願去閏年留月小¶
梔子交加香蓼繁停辛佇苦留待君¶
　　　右一曲樓上¶
閶門日下吳歌逺陂路緑菱香滿滿後溪暗起鯉魚風¶
船旗閃㫁芙蓉榦傾身奉君畏身輕雙橈兩槳樽酒清¶
<pb:KR4h0161_WYG_075-20a>¶
莫因風雨罷團扇此曲㫁腸惟北聲低樓小徑城南道¶
猶自金鞍對芳草¶
　　　右一曲湖中¶
　　河陽詩¶
黄河揺溶(一作/落)天上來玉樓影近中天臺龍頭瀉酒客¶
夀杯主人淺笑紅玫瑰梓澤東來七十里長溝複塹埋¶
雲子可惜秋眸一臠光漢陵走馬黄塵起南浦老魚腥¶
古涎真珠密字芙蓉篇湘中寄到夢不到衰容自去抛¶
<pb:KR4h0161_WYG_075-20b>¶
涼天憶得蛟絲裁小卓蛺蝶飛迴木棉薄緑繡笙嚢不¶
見人一口紅霞夜深嚼幽蘭泣露新香死畫圖淺縹松¶
溪水楚絲微覺竹枝髙半曲新辭寫綿紙巴西(一作/陵)夜¶
市紅守宫後房㸃臂斑斑紅堤南渴雁自飛乆蘆花一¶
夜吹西風曉簾串㫁蜻蜓翼羅屏但有空青色玉灣不¶
釣三千年蓮房暗破蛟龍惜濕銀注鏡井口平鸞釵映¶
月寒錚錚不知桂樹在何處仙人不下雙金莖百尺相¶
風插重屋側近嫣紅伴柔綠百勞不識對月郎湘竹千¶
<pb:KR4h0161_WYG_075-21a>¶
條為一束¶
　　偶成轉韻七十二句贈四同舎¶
沛國東風吹大澤蒲青柳碧春一色我來不見隆凖人¶
瀝酒空餘廟中客征東同舎鴛與鸞酒酣勸我懸征鞍¶
藍山寳肆不可入玉中仍是青琅玕武威將軍使中俠¶
少年箭道驚楊葉戰功髙後數文章憐我秋齋夢蝴蝶¶
詰旦九門傳奏章髙車大馬來煌煌路逢鄒枚不暇揖¶
臘月大雪過大梁憶昔公為㑹昌宰我時入謁虚懐待¶
<pb:KR4h0161_WYG_075-21b>¶
衆中賞我賦髙唐迴看屈宋猶年輩公事武皇為鐵冠¶
歴㕔請我相所難我時顦顇在書閣卧枕芸香春夜䦨¶
明年赴辟下昭桂東郊慟哭辭兄弟韓公堆上跋馬時¶
迴望秦川樹如薺依稀南指陽臺雲鯉魚食鈎猿失羣¶
湘妃廟下已春盡虞帝城前初日曛謝遊橋上澄江館¶
下望山城如一彈鷓鴣聲苦曉驚眠朱槿花嬌晚相伴¶
頃之失職辭南風破帆壊槳荆江中斬蛟㫁璧不無意¶
平生自許非怱怱歸來寂寞靈臺下着破藍衫出無馬¶
<pb:KR4h0161_WYG_075-22a>¶
天官補吏府中趨玉骨痩來無一把手封狴牢屯制囚¶
直㕔印鎖黄昬愁平明赤帖使修表上賀嫖姚收賊州¶
舊山萬仞青霞外望見扶桑出東海愛君憂國去未能¶
白道青松了然在此時聞有燕昭臺挺身東望心眼開¶
且吟王粲從軍樂不賦淵明歸去來彭門十萬皆雄勇¶
首戴公恩若山重廷評日下握靈蛇書記眠時吞綵鳳¶
之子夫君鄭與裴何甥謝舅當世才青袍白簡風流極¶
碧沼紅蓮傾倒開我生粗疎不足數梁父哀吟鴝鵒舞¶
<pb:KR4h0161_WYG_075-22b>¶
横行濶視倚公憐狂來筆力如牛弩借酒祝公千萬年¶
吾徒禮分常周旋收旗卧鼓相天子相門出相光青史¶
(義山生平游歴/畧見於此篇)¶
　　燒香曲¶
鈿雲蟠蟠互比魚孔雀翅尾蛟龍鬚漳宫舊樣博山鑪¶
楚嬌捧笑開芙蕖八蠶繭綿分小炷獸燄微紅隔雲母¶
白天月澤寒未冰金虎含秋向東吐玉珮呵光銅照昏¶
簾波日暮衝斜門西來欲上茂陵樹柏梁已失栽桃魂¶
<pb:KR4h0161_WYG_075-23a>¶
露庭月井大紅氣輕衫薄袖當君意蜀殿瓊人伴夜深¶
金鑾不問殘燈事何當巧吹君懐度襟灰為土填清露¶
　　安平公詩¶
丈人博陵王名家憐我總角稱才華華州留語曉至暮¶
髙聲喝吏放兩衙明朝騎馬出城外送我習業南山阿¶
仲子延岳年十六面如白玉欹烏紗其弟炳章猶兩丱¶
瑶林瓊樹含竒花陳留阮家諸姪秀邐迤出拜何駢羅¶
府中從事杜與李麟角虎翅相過摩清詞孤韻有歌響¶
<pb:KR4h0161_WYG_075-23b>¶
擊觸鐘磬鳴環珂三月石堤凍銷釋東風開花滿陽坡¶
時禽得伴戲新木其聲尖咽如鳴梭公時載酒領從事¶
踴躍鞍馬來相過仰看樓殿撮(一作/插)清漢坐視世界如¶
恒沙面熱脚掉互登陟青雲表柱白雲崖一百八句在¶
貝葉三十三天長雨花長者子來輒獻葢辟支佛去空¶
留鞾公時受詔鎮東魯遣我草奏隨車牙顧我下筆即¶
千字疑我讀書傾五車嗚嘑大賢苦不夀時世方士無¶
靈砂五月至止六月病遽頽泰山驚逝波明年徒步弔¶
<pb:KR4h0161_WYG_075-24a>¶
　京國宅破子毁哀如何西風衝户捲素帳隟光斜照舊¶
　燕窠古人常歎知已少况我淪賤艱虞多如公之徳世¶
　一二豈得無淚如黄河瀝膽呪願天有眼君子之澤方¶
　滂沱¶
　　　海上謡¶
　桂水寒於江玉兔秋冷咽海底覓仙人香桃如痩骨紫¶
　鸞不肯舞滿翅蓬山雪借得龍堂寛曉出揲雲髪劉郎¶
　舊香炷立見茂陵樹雲孫帖帖卧秋烟上元細字如蠶¶
<pb:KR4h0161_WYG_075-24b>¶
　眠¶
　　　李夫人¶
　蠻絲繫條脱妍眼和香屑夀宫不惜鑄南人柔腸早被¶
　秋眸割清澄有餘幽素香鰥魚渴鳳真珠房不知痩骨¶
　類氷井更許夜簾通曉霜土花漠漠雲茫茫黄河欲盡¶
　天蒼蒼¶
　¶
御定全唐詩録卷七十五¶
