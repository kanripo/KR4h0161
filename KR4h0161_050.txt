# -*- mode: mandoku-view; -*-
#+TITLE: 御定全唐詩錄
#+DATE: 2015-08-25 00:43:40.156797
#+PROPERTY: ID KR4h0161
#+PROPERTY: BASEEDITION WYG    
#+PROPERTY: JUAN 卷五十
<pb:KR4h0161_WYG_050-1a>¶
　欽定四庫全書¶
御定全唐詩録巻五十¶
　　孟郊¶
　　　郊字東野湖州武康人少隠嵩山性耿介五十登¶
　　　進士第為溧陽尉日賦詩曹務多廢令白府以他¶
　　　尉代之分其半俸鄭餘慶奏為叅謀卒諡為貞曜¶
　　　先生韓愈甚稱其詩¶
　　　李翺云郊詩髙處在古無上平處猶下顧沈謝¶
<pb:KR4h0161_WYG_050-1b>¶
　　　嚴滄浪云孟郊之詩刻苦其格律句法可以見矣¶
　　　讀之令人不歡¶
　　　元武康令國材序東野詩云武康代産文士惟沈¶
　　　約孟東野以詩名家約仕宋仕齊二代宋元之末¶
　　　探西邸宻意詔書出袖中夙備無遺缺然則平時¶
　　　用工豈其性情哉視東野之行吟谿曲泊無宦情¶
　　　奪俸十年不慍一寒到死不隨逐酒罏餅肆間媚¶
　　　匪人者其相去何如也今武康保有孟保井有孟¶
<pb:KR4h0161_WYG_050-2a>¶
　　井人亡物改竹幽水深過之清風爽然使人脱灑¶
　　於世味之外¶
　古體詩¶
　　列女操¶
梧桐相待老鴛鴦㑹雙死貞婦貴狥夫捨生亦如此波¶
瀾誓不起妾心井中水¶
　　灞上輕薄行¶
長安無緩步況值天景莫相逢灞滻間親戚不相顧自¶
<pb:KR4h0161_WYG_050-2b>¶
歎方拙身忽隨輕薄倫常恐失所避化為車轍塵此中¶
生白髮疾走亦未歇¶
　　長安羈旅行¶
十日一理髮每梳飛旅塵三旬九過飲每食唯舊貧萬¶
物皆及時獨余不覺春失名誰肯訪得意爭相親直木¶
有恬翼靜流無躁鱗始知喧競塲莫處君子身野策藤¶
竹輕山蔬薇蕨新潛歌歸去來事外風景真¶
　　長安道¶
<pb:KR4h0161_WYG_050-3a>¶
胡風激秦樹賤子風中泣家家朱門開得見不可入長¶
安十二衢投樹鳥亦急髙閣何人家笙簧正喧吸¶
　　送遠吟¶
河水昏復晨河邉相送頻離杯有淚飲别栁無枝春一¶
笑忽然斂萬愁俄巳新東波與西日不惜遠行人¶
　　古薄命妾¶
不惜十指絃為君千萬彈常恐新聲至坐使故聲殘棄¶
置今日悲即是昨日歡將新變故易持故為新難青山¶
<pb:KR4h0161_WYG_050-3b>¶
有蘼蕪淚葉長不乾空令後代人采掇幽思攢¶
　　古樂府雜怨¶
憶人莫至悲至悲空自衰寄人莫剪衣剪衣未必歸朝¶
為雙蔕花暮為四散飛花落却繞樹遊子不顧期¶
夭桃花清晨遊女紅粉新夭桃花薄暮遊女紅粉故樹¶
有百年花人無一定顔花送人老盡人悲花自閒¶
貧女鏡不明寒花日少容暗蛩有虛織短線無長縫浪¶
水不可照狂夫不可從浪水多散影狂夫多異蹤持此¶
<pb:KR4h0161_WYG_050-4a>¶
一生薄空成萬恨濃¶
　　靜女吟¶
艷女皆妒色靜女獨檢蹤任禮恥任妝嫁徳不嫁容君¶
子易求聘小人難自從此志誰與諒琴絃幽韻重¶
　　遊子吟¶
慈母手中線遊子身上衣臨行宻宻縫意恐遲遲歸誰¶
言寸草心報得三春暉¶
　　古怨¶
<pb:KR4h0161_WYG_050-4b>¶
試妾與君淚兩處滴池水看取芙蓉花今年為誰死¶
　　結愛¶
心心復心心結愛務在深一度欲離别千迴結衣襟結¶
妾獨守志結君早歸意始知結衣裳不如結心腸坐結¶
行亦結結盡百年月¶
　　巫山髙¶
見盡數萬里不聞三聲猿但飛蕭蕭雨中有亭亭魂千¶
載楚襄恨遺文宋玉言至今晴明天雲結深閨門¶
<pb:KR4h0161_WYG_050-5a>¶
　　車遙遙¶
路喜到江盡江上又通舟舟車兩無阻何處不得遊丈¶
夫四方志女子安可留郎自别日言無令生逺愁旅雁¶
忽呌月斷猿寒啼秋此夕夢君夢君在百城樓寄淚無¶
因波寄恨無因輈願為馭者手與郎迴馬頭¶
　　征婦怨¶
良人昨日去明月又不圓别時各有淚零落青樓前¶
君淚濡羅巾妾淚滿路塵羅巾長在手今得隨妾身路¶
<pb:KR4h0161_WYG_050-5b>¶
塵如得風得上君車輪¶
漁陽千里道近如中門限中門踰有時漁陽長在眼¶
生在緑羅下不識漁陽道良人自戍來夜夜夢中到¶
　　古别離¶
欲别牽郎衣郎今到何處不恨歸來遲莫向臨邛去¶
　　織女辭¶
夫是田中郎妾是田中女當年嫁得君為君秉機杼筋¶
力日已疲不息牕下機如何織紈素自著藍縷衣官家¶
<pb:KR4h0161_WYG_050-6a>¶
牓村路更索栽桑樹¶
　　古意¶
蕩子守邉戍佳人莫相從去來年月多苦愁改形容上¶
山復下山踏草成古蹤徒言采蘼蕪十度一不逢鑒獨¶
是明月識志唯寒松井桃始開花一見悲萬重人顔不¶
再春桃色有再濃指氣入空房無憀乍從容啟帖理針¶
線非獨學裁縫手持未染綵繡為白芙蓉芙蓉無染汚¶
將以表心素欲寄未歸人當春無信去無信反増愁愁¶
<pb:KR4h0161_WYG_050-6b>¶
心縁隴頭願君如隴水氷鏡水還流宛宛青絲線纎纎¶
白玉鈎玉鈎不虧缺青絲無斷絶迴還勝雙手解盡心¶
中結¶
　　折楊栁¶
楊栁多短枝短枝多别離贈遠屢攀折柔條安得垂青¶
春有定節離别無定時但恐人别促不怨來遲遲莫言¶
短枝條中有長相思朱顔與緑楊併在别離期¶
　　古怨别¶
<pb:KR4h0161_WYG_050-7a>¶
颯颯秋風生愁人怨離别含情兩相向欲語氣先咽心¶
曲千萬端悲來却難説别後唯所思天涯共明月¶
　　古别曲¶
山川古今路縱横無斷絶來徃天地間人皆有離别行¶
衣未束帶中腸已先結不用看鏡中自知生白髮欲陳¶
去留意聲向言前咽愁結填心胷茫茫若為説荒郊烟¶
莽蒼曠野風淒切處處得相隨人那不如月¶
　　戲贈陸大夫十二丈¶
<pb:KR4h0161_WYG_050-7b>¶
蓮子不可得荷花生水中猶勝道傍栁無事蕩春風¶
淥萍與荷葉同此一水中風吹荷葉在淥萍西復東¶
蓮葉未開時苦心終日巻春水徒蕩漾荷花未開展¶
　　勸善吟(醉㑹中贈/郭行餘)¶
瘦郭有志氣相哀老龍鍾勸我少吟詩俗窄難爾容一¶
口百味别況在醉㑹中四座正當喧片言何由通顧余¶
昧時調居止多疎慵見書眼始開聞樂耳不聰視聴互¶
相隔一身且莫同天疾難自醫詩癖將何攻見君如見¶
<pb:KR4h0161_WYG_050-8a>¶
書語善千萬重自悲咄咄感變作煩惱翁煩惱不可欺¶
古劍澀亦雄知君方少年少年懷古風藏書挂屋脊不¶
借與凡聾我願拜少年師之學崇崇從他笑為矯矯善¶
亦可宗¶
　　審交¶
種樹須擇地惡土變木根結交若失人中道生謗言君¶
子芳桂性春榮冬更繁小人槿花心朝在夕不存莫躡¶
冬氷堅中有潛浪翻唯當金石交可以賢達論¶
<pb:KR4h0161_WYG_050-8b>¶
　　怨别¶
一别一迴老志士白髮早在富易為容居貧難自好沈¶
憂損性靈服藥亦枯槁秋風遊子衣落日行遠道君問¶
去何之賤身難自保¶
　　百憂¶
萱草女兒花不解壯士憂壯士心是劍為君射斗牛朝¶
思除國讎莫思除國讐計盡山河畫意窮草木籌智士¶
日千慮愚夫唯四愁何必在波濤然後驚沈浮伯倫心¶
<pb:KR4h0161_WYG_050-9a>¶
不醉四皓迹難留出處各有時衆議徒啾啾¶
　　獨愁¶
前日遠别離昨日生白髮欲知萬里情曉卧半牀月常¶
恐百蟲鳴使我芳草歇¶
　　勸學¶
擊石乃有火不擊元無烟人學始知道不學非自然萬¶
事須已運他得非我賢青春須早為豈能長少年¶
　　長安早春¶
<pb:KR4h0161_WYG_050-9b>¶
旭日朱樓光東風不驚塵公子醉未起美人爭探春探¶
春不為桑探春不為麥日日出西園祗望花栁色乃知¶
田家春不入五侯宅¶
　　感興¶
拔心草不死去根栁亦榮獨有失意人恍然無力行昔¶
為連理枝今為斷絃聲連理時所重斷絃今所輕吾欲¶
進孤舟三峽水不平吾欲載車馬太行路崢嶸萬物根¶
一氣如何互相傾¶
<pb:KR4h0161_WYG_050-10a>¶
　　感懐¶
秋氣悲萬物驚風振長道登髙有所思寒雨傷百草平¶
生有親愛零落不相保五情今已傷安得自能老¶
晨登洛陽坂目極天茫茫羣物歸大化六龍頺西荒豺¶
狼日巳多草木日已霜饑年無遺粟衆鳥去空場路傍¶
誰家子白首離故鄉含酸望松柏仰面訴穹蒼去去勿¶
復道苦飢形貌傷¶
徘徊不能寐耿耿含酸辛中夜登髙樓憶我舊星辰四¶
<pb:KR4h0161_WYG_050-10b>¶
時不遷移萬物何時春唯憶首陽路永謝當時人¶
長安佳麗地宫月生蛾眉隂氣凝萬里坐看芳草衰玉¶
堂有𤣥鳥亦以從此辭傷哉志士歎故國多遲遲深宫¶
豈無樂擾擾復何為朝見名與利莫還生是非姜牙佐¶
周武世業永巍巍¶
舉才天道親首陽誰采薇去去荒澤逺落日當西歸羲¶
和駐其輪四海借餘暉極目何蕭條驚風正離披鴟鴞¶
鳴髙樹衆鳥相因依東方有一士嵗莫常苦飢主人數¶
<pb:KR4h0161_WYG_050-11a>¶
相問脈脈今何為貧賤亦有樂且願掩柴扉¶
河梁莫相遇草草不復言漢家正離亂王粲别荆蠻野¶
澤何蕭條悲風振空山舉頭是星辰念我何時還親愛¶
久别散形神各離遷未為死生訣長在心目間¶
　　勸酒¶
白日無定影清江無定波人無百年夀百年復如何堂¶
上陳美酒堂下列清歌勸君金曲巵勿謂朱顔酡松柏¶
嵗嵗茂丘陵日日多君看終南山千古青峩峩¶
<pb:KR4h0161_WYG_050-11b>¶
　　去婦¶
君心匣中鏡一破不復全妾心藕中絲雖斷猶牽連安¶
知御輪士今日翻迴轅一女事一夫安可再移天君聽¶
去鶴言哀哀七絲絃¶
　　聞砧¶
杜鵑聲不哀斷猿啼不切月下誰家砧一聲腸一絶杵¶
聲不為客客聞髮自白杵聲不為衣欲令遊子歸¶
　　自歎¶
<pb:KR4h0161_WYG_050-12a>¶
愁與髮相形一愁白數莖有髮能幾多禁愁日日生古¶
若不置兵天下無戰爭古若不置名道路無欹傾太行¶
聳巍峩是天産不平黄河奔濁浪是天生不清四蹄日¶
日多雙輪日日成二物不在天安能免營營¶
　　病客吟¶
主人夜呻吟皆入妻子心遠客晝呻吟徒為蟲鳥音妻¶
子手中病愁思不復深僮僕手中病憂危獨難任丈夫¶
久漂泊神氣自然沈況於滯疾中何人免噓&KR0008;大海亦¶
<pb:KR4h0161_WYG_050-12b>¶
有涯髙山亦有岑沈憂獨無極塵淚互盈襟¶
　　敎坊歌兒¶
十嵗小小兒能歌得聞天六十孤老人能詩獨臨川去¶
年西京寺衆伶集講筵能嘶竹枝詞供養繩牀禪能詩¶
不如歌悵望三百篇¶
　　落第¶
曉月難為光愁人難為腸誰言春物榮宣見葉上霜鵰¶
鶚失勢病鷦鷯假翼翔棄置復棄置情如刀刄傷¶
<pb:KR4h0161_WYG_050-13a>¶
　　下第東歸留别長安知已¶
共照日月影獨為愁思人豈知鶗鴂鳴瑶草不得春一¶
片兩片雲千里萬里身雲歸嵩之陽身寄江之濱棄置¶
復何道楚情吟白蘋¶
　　乙酉嵗舍弟扶侍歸義興莊居後獨止舍待替人¶
誰言舊居止主人忽成客僮僕强與言相懼終脈脈出¶
亦何所求入亦何所索飲食迷精麤衣裳失寛窄迴風¶
巻閒簟新月生空壁士有百役身官無一姓宅丈夫恥¶
<pb:KR4h0161_WYG_050-13b>¶
自飾衰鬢從颯白蘭交早巳謝榆景從相迫惟予心中¶
鏡不語光歴歴¶
　　秋懷¶
孤骨夜難卧吟蟲相唧唧老泣無涕洟秋露為滴瀝去¶
壯暫如翦來衰紛似織觸緒無新心叢悲有餘憶詎忍¶
逐南帆江山踐往昔¶
秋月顔色氷老客志氣單冷露滴夢破峭風梳骨寒席¶
上印病文腸中轉愁盤疑懐無所憑虛聽多無端梧桐¶
<pb:KR4h0161_WYG_050-14a>¶
枯崢嶸聲響如哀彈¶
秋至老更貧破屋無門扉一片月落牀四壁風入衣疎¶
夢不復遠弱心良易歸商葩將去緑繚繞爭餘輝野步¶
踏事少病謀向物違幽幽草根蟲生意與我微¶
竹風相戛語幽閨暗中聞鬼神滿衰聽恍惚難自分商¶
葉隨乾雨秋衣卧單雲病骨可剸物酸呻亦成文瘦攢¶
如此枯壯落隨西曛裊裊一線命徒言繫絪緼¶
　　與二三友秋宵㑹話清上人院¶
<pb:KR4h0161_WYG_050-14b>¶
何處山不幽此中情又别一僧敲一磬七子吟秋月激¶
石泉韻清寄枝風嘯咽泠然諸境靜頓覺浮累滅扣寂¶
兼探真通宵詎能輟¶
　　招文士飲¶
曹劉不免死誰敢負年華文士莫辭酒詩人命屬花退¶
之如放逐李白自矜夸萬古忽將似一朝同歎嗟何言¶
天道正獨使地形斜南士愁多病北人悲去家梅芳巳¶
流管栁色未藏鵶相勸罷吟雪相從愁飲霞醒時不可¶
<pb:KR4h0161_WYG_050-15a>¶
過愁海浩無涯¶
　　遊終南龍池寺¶
飛鳥不到處僧房終南巔龍在水長碧雨開山更鮮步¶
出白日上坐依清溪邉地寒松桂短石險道路偏晩磬¶
送歸客數聲落遥天¶
　　遊終南山¶
南山塞天地日月石上生髙峯夜留景深谷晝未明山¶
中人自正路險心亦平長風驅松柏聲拂萬壑清到此¶
<pb:KR4h0161_WYG_050-15b>¶
悔讀書朝朝近浮名¶
　　遊華山雲臺觀¶
華嶽獨靈異草木恒新鮮山盡五色石水無一色泉仙¶
酒不醉人仙芝皆延年夜聞明星館時韻女蘿絃敬兹¶
不能寐焚柏吟道篇¶
　　石淙¶
百尺明鏡流千曲寒星飛為君洗故物有色如新衣不¶
飲泥土汚但飲雪霜飢石稜玉纎纎草色瓊霏霏谷嵦¶
<pb:KR4h0161_WYG_050-16a>¶
有飲力溪春亦多機從來一智萌能使衆利歸因之山¶
水中喧然論是非¶
昔浮南渡飈今攀朔山景物色多瘦削吟笑還孤永日¶
月凍有稜雪霜空無影玉噴不生氷瑤渦旋成井潛角¶
時聳光隠鱗乍漂冏再吟獲新勝返步失前省愜懷雖¶
巳多惕慮未能整頺陽落何處昇魄銜疎嶺¶
　　越中山水¶
日覺耳目勝我來山水州蓬瀛若髣髴田野如泛浮碧¶
<pb:KR4h0161_WYG_050-16b>¶
嶂幾千繞清泉萬餘流莫窮合沓步孰盡派别遊越水¶
淨難汚越天隂易收氣鮮無隠物目視遠更周舉俗媚¶
葱蒨連冬擷芳柔菱湖有餘翠茗圃無荒疇賞異忽巳¶
遠探竒誠淹留永言終南色去矣銷人憂¶
　　汝州南潭陪陸中丞公讌¶
一雨百泉漲南潭夜來深分明碧沙底冩出青天心遠¶
客洞庭至因兹滌煩襟既登飛雲舫願奏清風琴髙岸¶
立旗㦸潛蛟失浮沈威稜䕶斯浸魍魎逃所侵山態變¶
<pb:KR4h0161_WYG_050-17a>¶
初霽水聲流新音耳目極眺聽潺湲與嶔岑誰言栁太¶
守空有白蘋吟¶
　　汝州陸中丞席喜張從事至同賦十韻¶
汝水無濁波汝山饒竒石大賢為此郡佳士來如積有¶
客乗白駒奉義愜所適清風蕩華館雅瑟泛瑤席芳醑¶
靜無喧金樽光有滌縱情孰慮損聽論自招益願折若¶
木枝却彼曜靈夕貴賤一相接憂悰忽轉易㑹合勿言¶
輕别離古來惜請君駐征車良遇難再覿¶
<pb:KR4h0161_WYG_050-17b>¶
　　遊石龍渦(四壁千仭/散泉如雨)¶
石龍不見形石雨如散星山下晴皎皎山中隂泠泠水¶
飛林木杪珠綴莓苔屏蓄異物皆别當晨景欲暝泉芳¶
春氣碧松月寒色青險力此獨壯猛獸亦不停日莫且¶
迴去浮心恨未寧¶
　　遊枋口¶
一步復一步出行千里幽為取山水意故作寂寞遊太¶
行青巔髙枋口碧照浮明明無底鏡泛泛忘機鷗老逸¶
<pb:KR4h0161_WYG_050-18a>¶
不自限病狂不可周恣閒饒淡薄怠玩多淹留芳物競¶
晼晩緑梢挂新柔和友鶯相遶言語亦似稠始知萬類¶
然靜躁難相求¶
　　蘇州崑山惠聚寺僧房¶
昨日到上方片雲挂石牀錫杖莓苔青袈裟松柏香晴¶
磬無短韻古燈含永光有時乞鶴歸還訪逍遙場¶
　　寒溪¶
曉飲一杯酒踏雪過清溪波瀾凍為刀剸割鳬與鷖宿¶
<pb:KR4h0161_WYG_050-18b>¶
羽皆剪棄血聲沈沙泥獨立欲何語黙念心酸嘶凍血¶
莫作春作春生不齊凍血莫作花作花發孀啼幽幽棘¶
針村凍死難耕犁¶
　　立徳新居¶
疎門不掩水洛色寒更髙曉碧流視聽夕清濯衣袍為¶
於仁義得未覺登陟勞遠岸雪難暮勁枝風易號霜禽¶
各嘯侣吾亦愛吾曹¶
　　西上經靈寶觀(觀即尹真/人舊宅)¶
<pb:KR4h0161_WYG_050-19a>¶
道士無白髮語音靈泉清青松多夀色白石恒夜明放¶
步霽霞起振衣華風生真文秘中頂寶氣浮四楹一片¶
古關路萬里今人行上仙不可見驅策徒西征¶
　　獨宿峴首憶長安故人¶
月迥無隠物況復大江秋江城與沙村人語風颼飀峴¶
亭當此時故人不同遊故人在長安亦可將夢求¶
　　過分水嶺¶
山壯馬力短路行石齒中十步九舉轡迴環失西東溪¶
<pb:KR4h0161_WYG_050-19b>¶
水變為雨懸崖隂濛濛客衣飄颻秋葛花零落風白日¶
捨我没征途忽然窮¶
　　分水嶺别夜示從弟寂¶
南中少平地山水重叠生别泉萬餘曲迷舟獨難行四¶
際亂峯合一眺千慮并潺湲冬夏冷光彩晝夜明賞心¶
難久勝離腸忽自驚古木搖霽色髙風動秋聲飲爾一¶
樽酒慰我百憂輕嘉期何處定此晨堪寄情¶
　　連州吟¶
<pb:KR4h0161_WYG_050-20a>¶
春風朝夕起吹緑日日深試為連州吟淚下不可禁連¶
山何連連連天碧岑岑哀猿哭花死子規裂客心蘭芷¶
結新佩瀟湘遺舊音怨聲能剪絃坐撫零落琴¶
朝亦連州吟暮亦連州吟連州果有信一紙萬里心開¶
緘白雲斷明月墮衣襟南風嘶舜琯苦竹動猿音萬里¶
愁一色瀟湘雨滛滛兩劍忽相觸雙蛟恣浮沈鬬水正¶
迴斡倒流安可禁空愁江海信驚浪隔相尋¶
　　贈崔純亮¶
<pb:KR4h0161_WYG_050-20b>¶
食薺腸亦苦强歌聲無歡出門即有礙誰謂天地寛有¶
礙非遐方長安大道傍小人智慮險平地生太行鏡破¶
不改光蘭死不改香始知君子心交久道益彰君心與¶
我懐離别俱迴遑譬如浸蘗泉流苦來日長忍泣目易¶
衰忍憂形易傷項籍非不壯賈生非不良當其失意時¶
涕泗各沾裳古人勸加餐此餐難自强一飯九祝噎一¶
嗟十斷腸況是兒女怨怨氣凌彼蒼彼蒼若有知白日¶
下清霜今朝始驚歎碧落空茫茫¶
<pb:KR4h0161_WYG_050-21a>¶
　　贈李觀(觀初/登第)¶
誰言形影親燈滅影去身誰言魚水歡水竭魚枯鱗昔¶
為同恨客今為獨笑人捨予在泥轍飄跡上雲津卧木¶
易成蠧棄花難再春何言對芳景愁望極蕭晨埋劍誰¶
識氣匣絃日生塵願君語髙風為余問蒼旻¶
　　抒情因上郎中二十二叔監察十五叔兼呈李益¶
　　　端公栁縝評事¶
方憑指下絃冩出心中言寸草賤子命髙山主人恩遊¶
<pb:KR4h0161_WYG_050-21b>¶
邉風沙意夢楚波濤魂一日引别袂九迴沾淚痕自悲¶
何以然在禮闕晨昏名利時轉甚是非宵亦喧浮情少¶
定主百慮隨世翻舉此胷臆恨幸從賢哲論明明三飛¶
鸞照物如朝暾¶
　　贈主人¶
斗水㵼大海不如㵼枯池分明賢逹交豈顧豪華兒海¶
有不足流豪有不足資枯鱗易為水貧士易為施幸覩¶
君子席㑹將幽賤期側聞清風議飫如黄金巵此道與¶
<pb:KR4h0161_WYG_050-22a>¶
日月同光無盡時¶
　　贈韓郎中愈¶
何以定交契贈君髙山石何以保貞堅贈君青松色貧¶
居過此外無可相彩飾聞君碩䑕詩吟之淚空滴¶
碩鼠既穿墉又嚙機上絲穿墉有閒土嚙絲無餘衣朝¶
吟枯桑柘莫泣穿杼機豈是無巧妙絲斷將何施衆人¶
尚肥華志士多飢羸願君保此節天意當察微前日遠¶
别離今日生白髮欲知萬里情曉卧半床月常恐百蟲¶
<pb:KR4h0161_WYG_050-22b>¶
秋使我芳草歇¶
　　春夜憶蕭子真¶
半夜不成寐燈盡又無月獨向堦前立子規啼不歇況¶
我有金蘭忽爾為胡越爭得明鏡中久長無白髪¶
　　宿空姪院寄澹公¶
夜坐冷竹聲二三髙人語燈窻看律鈔小師别為侣雪¶
簷晴滴滴茗椀華舉舉磬音多風飈聲韻聞江楚官街¶
不相隔詩思空愁予明日策杖歸去住兩延佇¶
<pb:KR4h0161_WYG_050-23a>¶
　　答韓愈李觀别因獻張徐州¶
富别愁在顔貧别愁銷骨懶磨舊銅鏡畏見新白髪古¶
樹春無花子規啼有血離弦不堪聽一聽四五絶世途¶
非一險俗慮有千結有客步大方驅車獨迷轍故人韓¶
與李逸翰雙皎潔哀我摧折歸贈詞縱横設徐方國東¶
樞元戎天下傑禰生投刺遊王粲吟詩謁髙情無遺照¶
朗抱開曉月有土不埋寃有讐皆為雪願為直草木永¶
向君地列願為古琴瑟永向君聽發欲識丈夫心曾將¶
<pb:KR4h0161_WYG_050-23b>¶
孤劍説¶
　　汝濆蒙從弟楚材見贈時郊將入秦楚材適楚¶
朝為主人心夕作行客吟汝水忽凄咽汝風流苦音北¶
闕秦門髙南路楚石深分淚灑白日離腸繞青岑何以¶
寄遠懷黄鶴能相尋¶
　　送從弟郢東歸¶
爾去東南夜我無西北夢誰言貧别易貧别愁更重曉¶
色奪明月征人逐羣動秋風楚濤髙旅榜將誰共¶
<pb:KR4h0161_WYG_050-24a>¶
　　送曉公歸庭山¶
庭山何﨑嶇寺路縁翠微秋霽山盡出日落人獨歸雲¶
生髙髙步泉灑田田衣枯巢無還羽新木有爭飛兹焉¶
不可繼夢寐空清輝¶
　　送豆盧策歸别墅¶
短松鶴不巢髙石雲始棲君今瀟湘去意與雲鶴齊力¶
買竒險地手開清淺溪身披薜荔衣山陟莓苔梯一巻¶
氷雪文避俗常自攜¶
<pb:KR4h0161_WYG_050-24b>¶
　　送蕭錬師入四明山¶
閒於獨鶴心大於髙松年迥出萬物表髙樓四明巔千¶
尋直裂峯百尺倒㵼泉絳雪為我飯白雲為我田靜言¶
不語俗靈蹤時步天¶
　　送淡公¶
燕本氷雪骨越淡蓮花風五言雙寶刀聨響髙飛鴻翰¶
苑錢舍人詩韻鏗雷公識本未識淡仰詠嗟無窮清恨¶
生物表朗玉傾夢中常於冷竹坐相語道意沖嵩洛興¶
<pb:KR4h0161_WYG_050-25a>¶
不薄稽江事難同明年若不來我作黄蒿翁何以兀其¶
心為君學虛空¶
銅斗飲江酒手拍銅斗歌儂是拍浪兒飲則拜浪婆脚¶
踏小船頭獨速舞短蓑笑伊漁陽操空恃文章多閒倚¶
青竹竿白日奈我何¶
短蓑不怕雨白鷺相爭飛短楫畫菰蒲鬬作豪横歸笑¶
伊水健兒浪戰求光輝不如竹枝弓射鴨無是非¶
射鴨復射鴨鴨驚菰蒲頭鴛鴦亦零落彩色難相求儂¶
<pb:KR4h0161_WYG_050-25b>¶
是清浪兒每踏清浪遊笑伊鄉貢郎踏土稱風流如何¶
艸角翁至死不裹頭¶
鄉在越鏡中分明見歸心鏡芳步步緑鏡水日日深異¶
刹碧天上古香清桂岑朗約徒在昔章句忽盈今幸因¶
西飛葉書作東風吟落我病枕上慰此浮恨侵¶
　　與韓愈李翺張籍話别¶
朱絃奏離别華燈少光輝物色豈知異人心顧將違客¶
程殊未巳嵗華忽然微秋桐故葉下寒露新雁飛遠遊¶
<pb:KR4h0161_WYG_050-26a>¶
起重恨送人念先歸夜集類飢鳥晨光失相依馬迹遶¶
川水雁書還閨闈常恐親朋阻獨行知慮非¶
　　蜘蛛諷¶
萬類皆有性各各稟天和蠶身與汝身汝身何太訛蠶¶
身不為已汝身不為他蠶絲為衣裳汝絲為網羅濟物¶
幾無功害物日巳多百蟲雖切恨其將奈爾何¶
　　聽琴¶
䬃䬃微雨收翻翻橡葉鳴月沈亂峰西寥落三四星前¶
<pb:KR4h0161_WYG_050-26b>¶
溪忽調琴隔林寒琤琤聞彈正弄聲不敢枕上聽迴燭¶
整頭簪漱泉立中庭定步履齒深貌禪目冥冥微風吹¶
衣襟亦認宫徴聲學道三十年未免憂死生聞彈一夜¶
中㑹盡天地情¶
　　憩淮上觀公法堂¶
動覺日月短静知時嵗長自悲道路人暫宿空閒堂孤¶
燭讓清晝紗巾斂輝光髙僧積素行事外無剛强我有¶
巖下桂願為爐中香不惜青翠姿為君揚芬芳淮水色¶
<pb:KR4h0161_WYG_050-27a>¶
不汚汴流徒渾黄且將琉璃意淨綴芙蓉章明日還獨¶
行羈愁來舊腸¶
　　弔元魯山¶
搏鷙有餘飽魯山長飢空豪人飫鮮肥魯山飯蒿蓬食¶
名皆霸官食力乃堯農君子恥新態魯山與古終天璞¶
本平一人巧生異同魯山不自剖全璞竟没躬¶
　　哭李觀¶
志士不得老多為直氣傷阮公終日哭夀命固難長顔¶
<pb:KR4h0161_WYG_050-27b>¶
子既殂謝孔門無輝光文星落竒曜寶劍摧修鋩常作¶
金應石忽為宫别商為爾弔琴瑟斷絃難再張偏轂不¶
可轉隻翼不可翔清塵無吹噓委地難飛揚此義古所¶
重此風今則亡自聞喪元賓一日八九狂沈痛此丈夫¶
驚呼彼穹蒼我有出俗韻勞君疾惡腸知音既巳矣微¶
言誰能彰旅葬無髙墳栽松不成行哀歌動寒日贈淚¶
沾晨霜神理本窅窅今來更茫茫何以蕩悲懷萬事付¶
一觴¶
<pb:KR4h0161_WYG_050-28a>¶
　　李少府㕔弔李元賓遺字¶
零落三四字忽成千萬年那知冥寞客不有補亡篇斜¶
月弔空壁旅人難獨眠一生能幾時百慮來相煎戚戚¶
故交淚幽幽長夜泉巳矣難重言一言一潸然¶
　　悼吳興湯衡評事¶
君生霅水清君没霅水渾空令骨肉情哭得白日昏大¶
夜不復曉古松長閉門琴弦緑水絶詩句青山存昔為¶
芳春顔今為荒草根獨問冥冥理先儒未曾言¶
<pb:KR4h0161_WYG_050-28b>¶
　　哀孟雲卿嵩陽荒居¶
戚戚抱幽獨晏晏沈荒居不聞新歡笑但覩舊詩書藝¶
蘗意彌苦耕山食無餘定交昔何在至戚今或疎薄俗¶
易銷歇淳風難久舒秋蕪上空堂寒槿落枯渠薙草恐¶
傷蕙攝衣自理鋤殘芳亦可餌遺秀誰忍除徘徊未能¶
去為爾涕漣如¶
　　覽崔爽遺文因紓幽懷(崔君没/于南方)¶
墮淚數首文悲結千里墳蒼旻且留我白日空遺君仙¶
<pb:KR4h0161_WYG_050-29a>¶
鶴未巢月衰鳯先墜雲清風獨起時舊語如再聞瑤草¶
罷葳蕤桂花休氛氳萬物與我心相感吳江濆¶
　　峽哀¶
上天下天水出地入地舟石劍相劈斫石波怒蛟虬花¶
木疊宿春風飈凝古秋幽怪窟穴語飛聞肸蠁流沈哀¶
日巳深銜訴將何求¶
三峽一線天三峽萬繩泉上仄碎日月下掣狂漪漣破¶
魂一兩㸃凝幽數百年峽暉不停午峽險多飢涎樹根¶
<pb:KR4h0161_WYG_050-29b>¶
鎖枯棺孤骨褭褭懸樹枝哭霜棲哀韻杳杳鮮逐客零¶
落腸到此湯火煎性命如紡績道路隨索縁奠淚弔波¶
靈波靈將閃然¶
　　杏殤(并序/)¶
　　　杏殤花乳也霜翦而落因悲昔嬰故作是詩¶
凍手莫弄珠弄珠珠易飛驚霜莫剪春剪春無光輝零¶
落小花乳斕斑昔嬰衣拾之不盈把日莫空悲歸¶
　　弔盧殷¶
<pb:KR4h0161_WYG_050-30a>¶
唧唧復唧唧千古一月色新新復新新千古一花春邙¶
風憶孟郊嵩秋葬盧殷北邙前後客相弔為埃塵北邙¶
棘針草淚根生苦辛烟火不自煖筋力早已貧幽薦一¶
杯泣㵼之清洛濱添為斷腸聲愁殺長别人¶
　　出門行¶
海風蕭蕭天雨霜窮愁獨坐夜何長驅車舊憶太行險¶
始知遊子悲故鄉美人相思隔天闕長望雲端不可越¶
手持琅玕欲有贈愛而不見心斷絶南山峩峩白石爛¶
<pb:KR4h0161_WYG_050-30b>¶
碧海之波浩漫漫參辰出没不相待我欲横天無羽翰¶
　　臨池曲¶
池中春蒲葉如帶紫菱成角蓮子大羅裙蟬鬢寄迎風¶
雙雙伯勞飛向東¶
　　嬋娟篇¶
花嬋娟泛春泉竹嬋娟籠曉烟妓嬋娟不長妍月嬋娟¶
真可憐夜半姮娥朝太乙人間本自無靈匹漢宫承寵¶
不多時飛燕婕妤相妒嫉¶
<pb:KR4h0161_WYG_050-31a>¶
　　望夫石¶
望夫石夫不來兮江水碧行人悠悠朝與暮千年萬年¶
色如故¶
　　夷門雪贈主人¶
夷門貧士空吟雪夷門豪士皆飲酒酒聲歡閒入雪銷¶
雪聲激切悲枯朽悲歡不同歸去來萬里春風動江栁¶
　　傷春¶
兩河春草海水清十年征戰城郭腥亂兵殺兒將女去¶
<pb:KR4h0161_WYG_050-31b>¶
二月三月花冥冥千里無人旋風起鶯啼燕語荒城裏¶
春色不㨂墓傍枝紅顔皓色逐春去春去春來那得知¶
今人看花古人墓令人惆悵山頭路¶
　　登科後¶
昔日齷齪不足誇今朝放蕩思無涯春風得意馬蹄疾¶
一日看盡長安花¶
　　濟源寒食¶
一日踏春一百迴朝朝没脚走芳埃飢童餓馬掃花餵¶
<pb:KR4h0161_WYG_050-32a>¶
　向晩飲溪三兩杯¶
　莓苔井上空相憶轆轤索斷無消息酒人皆倚春髪緑¶
　病叟獨藏秋髪白¶
　　近體詩¶
　　　懐南岳隠士¶
　見説祝融峯擎天勢似騰藏千尋布水出十八髙僧古¶
　路無人跡新霞吐石稜終居將爾叟一一共余登¶
　千峯暎碧湘真叟此中藏飯不煮石喫眉應似髮長楓¶
<pb:KR4h0161_WYG_050-32b>¶
　梩榰酒甕鶴蝨落琴牀强效忘機者斯人尚未忘¶
　¶
　¶
　¶
　¶
　¶
　¶
御定全唐詩録巻五十¶
