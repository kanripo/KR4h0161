# -*- mode: mandoku-view; -*-
#+TITLE: 御定全唐詩錄
#+DATE: 2015-08-25 00:43:39.984780
#+PROPERTY: ID KR4h0161
#+PROPERTY: BASEEDITION WYG    
#+PROPERTY: JUAN 卷四十二
<pb:KR4h0161_WYG_042-1a>¶
　欽定四庫全書¶
御定全唐詩録巻四十二¶
　　盧綸¶
　　　綸字允言河中蒲人天寶避亂客鄱陽大厯初數¶
　　　舉進士不第元載取其文以進補閿鄉尉累遷監¶
　　　察御史輒稱疾去坐與王縉善久不調建中初為¶
　　　昭應令渾瑊鎮河中辟判官累遷檢校户部郎中¶
　　　嘗朝京師舅韋渠牟表其才得召見帝有所作輒¶
<pb:KR4h0161_WYG_042-1b>¶
　　　使賡和異日問渠牟綸與李益何在答曰綸從渾¶
　　　瑊在河中驛召之㑹卒大厯十才子俱工五言詩¶
　　　綸辭情健麗為尤工¶
　　古體詩¶
　　　送吉中孚校書歸楚州舊山¶
　青袍芸閣郎談笑揖侯王舊籙藏雲穴新詩滿帝鄉名¶
　髙閑不得到處人爭識誰知氷雪顔已雜風塵色此去¶
　復如何東皋岐路多藉茅臨紫陌回首憶滄波年來倦¶
<pb:KR4h0161_WYG_042-2a>¶
蕭索但説淮南樂並檝湖上逰連檣月中泊沿溜入閶¶
門千燈夜市喧喜逢隣舍伴遙語問鄉園下淮風自急¶
樹杪分郊邑送客隨岸行離人出帆立漁村遶水田澹¶
浦隔晴烟欲就林中醉先期石上眠林昏天未曙但向¶
雲邊去暗入無路山心知有花處登髙日轉明下望見¶
春城洞裏草空長塜邉人自耕寥寥行異境過盡千峰¶
影雲色凝古壇泉聲落寒井仙成不可期多别自堪悲¶
為問桃源客何人見亂時¶
<pb:KR4h0161_WYG_042-2b>¶
　　臘日觀咸寧王部曲娑勒擒豹歌¶
山頭曈曈日將出山下獵圍照初日前林有獸未識名¶
將軍促騎無人聲潛形踠伏草不動雙鵰轉旋羣雅鳴¶
隂方質子才三十譯語受詞蕃語揖捨鞍解甲疾如風¶
人忽虎蹲獸人立歘然扼顙批其頥爪牙委地涎淋漓¶
既蘇復吼拗仍怒果叶英謀生致之拖自深叢目如電¶
萬夫失容千馬戰傳呼賀拜聲相連殺氣騰陵隂滿川¶
始知縳虎如縳鼠敗寇降羌生眼前祝爾嘉詞爾無苦¶
<pb:KR4h0161_WYG_042-3a>¶
獻爾將隨犀象舞苑中流水禁中山期爾攫摶開天顔¶
非熊之兆慶無極願紀雄名傳百蠻¶
　　宴席賦得姚美人搊等歌¶
出簾仍有鈿箏隨見罷翻令恨識遲微收皓腕纒紅袖¶
深遏朱絃低翠眉忽然髙張應繁節玉指迴旋若飛雪¶
鳳簫龍管寂不喧繡幕紗窻儼秋月有時輕弄和郎歌¶
慢處聲遲情更多已愁紅臉能佯醉又恐朱門難再過¶
昭陽伴裡最聰明出到人間纔長成遙知禁曲難翻處¶
<pb:KR4h0161_WYG_042-3b>¶
猶自君王説小名¶
　　栖巖寺隋文帝馬腦盞歌¶
天宫寶器隋朝物鎖在金函比金骨開函捧之光乃發¶
阿修羅王掌中月五雲如拳輕復濃昔曾噀酒今藏龍¶
規形環影相透徹亂雪繁花千萬重可憐貞質無今古¶
可歎隋陵一坏土宫中艶女滿宫春得親此寶能幾人¶
一留寒殿殿將壊唯有幽光通隙塵山中老僧眉似雪¶
忍死相傳保扄鐍¶
<pb:KR4h0161_WYG_042-4a>¶
　　送張侍郎還蜀歌¶
秦家御史漢家郎親專兩印征殊方功成走馬朝天子¶
伏檻談邉若流水曉離仙署趨紫微夜接髙儒讀青史¶
瀘南五將望君還願以天書示百蠻曲棧重江初過雨¶
前旌後騎不同山迎車拜舞多耆老舊卒新營遍青草¶
塞口雲生火候遲烟中鶴唳軍行早黄花川下水交横¶
逺映孤霞蜀國晴笻竹筍長椒瘴起茘枝花發杜䳌鳴¶
回首岷峩半天黒傳觴接膝何由得空令豪士仰威名¶
<pb:KR4h0161_WYG_042-4b>¶
無復貧交恃顔色垂楊不動雨紛紛錦帳胡瓶爭送君¶
須臾醉起簫笳發空見雙旌入塞雲¶
　近體詩¶
　　皇帝感詞¶
天衣五鳳彩御馬六龍文雨露清馳道風雷翊上軍髙¶
旍花外轉行漏樂前聞時見金鞭舉空中指瑞雲¶
　　卧病書懐¶
苦心三十載白首遇艱難舊地成孤客全家賴釣竿貌¶
<pb:KR4h0161_WYG_042-5a>¶
衰縁藥盡起晚為山寒老病今如此無人更問看¶
　　泊揚子江岸¶
山映南徐暮千帆入古津魚驚出浦火月照渡江人清¶
鏡催雙鬢滄波寄一身空憐莎草色長接故園春¶
　　題興善寺後池¶
隔窓棲白鳥似與鏡湖鄰月照何年樹花逢幾度人岸¶
莎青有路苔徑緑無塵永願容居止僧中老此身¶
　　藍溪期蕭道士採藥不至¶
<pb:KR4h0161_WYG_042-5b>¶
春風生百草幾處术苗香人逺花空落溪深日復長病¶
多知樂性老近憶仙方青節何由見三山桂自芳¶
　　春日灞亭同苗員外寄庾侍御¶
坐見春雲暮無因報所思川平人去逺日暖雁飛遲對¶
酒山長在看花鬢自衰誰堪登灞岸還作異鄉悲¶
　　夜中得循州趙司馬侍郎書因寄回使¶
瘴海寄雙魚中宵達我居兩行燈下淚一紙嶺南書地¶
説炎蒸極人稱老病餘殷勤報賈傅莫共酒杯疎¶
<pb:KR4h0161_WYG_042-6a>¶
　　赴池州拜覲舅氏留上考功郎中舅¶
孤賤易蹉跎其如酷似何衰榮同族少生長外家多别¶
國桑榆在沾衣血淚和應憐失行雁霜霰寄烟波¶
　　送韓都䕶還邉¶
好勇知名早爭雄上將間戰多春入塞獵慣夜燒山陣¶
合龍蛇動軍移草木閒今來部曲盡白首過蕭關¶
　　送劉判官赴豐州¶
銜杯吹急管滿眼起風沙大漠山沈雪長城草發花筞¶
<pb:KR4h0161_WYG_042-6b>¶
行須恥戰冦在莫言家余亦祈勲者如何别左車¶
　　送從叔程歸西川幕¶
千山氷雪晴山靜錦花明羣鶴棲蓮府諸戎拜栁營浪¶
依巴字息風入蜀關清豈念在貧巷竹林鳴鳥聲¶
　　送顔推官逰銀夏謁韓大夫¶
叢叢叫寒笛滿眼塞山青才子樽前畫將軍石上銘獵¶
聲雲外響戰血雨中腥苦樂從來事因君一涕零¶
　　送從姪滁州覲省¶
<pb:KR4h0161_WYG_042-7a>¶
愛爾似龍媒翩翩千里迴書從外氏學竹自晉時栽擁¶
棹逢鷗舞憑䦨見雨來上堂多慶樂不醉莫停杯¶
　　送從舅成都丞廣歸蜀¶
褒谷通岷嶺青冥此路深晚程椒瘴熱野飯茘枝隂古¶
郡三刀夜春橋萬里心惟應對楊栁暫醉卓家琴¶
　　送李端¶
故關衰草遍離别自堪悲路出寒雲外人歸暮雪時少¶
孤為客早多難識君遲掩淚空相向風塵何處期¶
<pb:KR4h0161_WYG_042-7b>¶
　　題崔端公園林¶
上士愛清輝開門向翠微抱琴看鶴去枕石待雲歸野¶
坐苔生席髙眠竹掛衣舊山東望逺惆悵暮花飛¶
　　山中詠古木¶
髙林已蕭索夜雨復秋風墜葉鳴藂竹斜根擁斷蓬半¶
侵山影裏長在水聲中此地何人到雲門去未通¶
　　從軍行¶
二十在邉城軍中得勇名巻旗收敗馬占磧擁殘兵覆¶
<pb:KR4h0161_WYG_042-8a>¶
陣烏鳶起燒山草木明塞閒思逺獵師老厭分營雪嶺¶
無人跡氷河足雁聲李陵甘此沒惆悵漢公卿¶
　　晚到盩厔耆老家¶
老翁曾舊識相引出柴門苦話别時事因尋溪上村數¶
年何處客近日幾家存冒雨看禾黍逢人憶子孫亂藤¶
穿井口流水到籬根惆悵不堪住空山月又昏¶
　　過李尊師院¶
城闕望烟霞常悲仙路賖寧知樵子逕得到葛洪家犬¶
<pb:KR4h0161_WYG_042-8b>¶
吠松間月人行洞裏花留詩千載鶴送客五雲車訪世¶
山空在觀碁日未斜不知塵俗士誰解種胡麻¶
　　和常舍人晚秋集賢院即事十二韻寄贈江南徐¶
　　　薛二侍郎¶
綸閣九華前森沈綺仗連洞門開旭日清禁肅秋天霜¶
滿朝容備鐘餘漏唱傳搖璫陪羽扇端弁入爐煙麟筆¶
刪金篆龍綃薦玉編汲書荀朂定漢史蔡邕專御竹潛¶
通筍宫池暗瀉泉亂藂縈弱蕙墜葉灑枯蓮列署齊遊¶
<pb:KR4h0161_WYG_042-9a>¶
日重江並謫年登封思議草侍講憶同筵滄海風濤廣¶
黝山瘴雨偏惟應緘上寶贈逺一呈妍¶
　　早春逰樊川野店却寄李端校書崔峒補闕司空¶
　　　曙主簿耿湋拾遺¶
白水遍溝塍青山對杜陵晴明人望鶴曠野鹿隨僧古¶
栁連巢折荒堤帶草崩隂橋全覆雪瀑溜半垂冰鬭鼠¶
搖松影逰龜落石層韶光偏不待衰敗巧相仍桂樹曾¶
爭折龍門幾共登琴師阮校尉詩和栁吳興䑛筆求書¶
<pb:KR4h0161_WYG_042-9b>¶
扇張屏看畫蠅卜鄰空遂約問卦獨無徵投足經危路¶
收才遇直繩守農窮自固行藥病何能掩帙蓬蒿晚臨¶
川景氣澄颯然成一叟誰更慕騫騰¶
　　逢南中使因寄嶺外故人¶
見説南來處蒼梧接桂林過秋天更暖近海日長隂巴¶
路縁雲出蠻鄉入洞深信迴人自老夢到月應沈碧水¶
通春色青山寄逺心炎方難久客莫使鬢毛侵¶
　　送鮑中丞赴太原¶
<pb:KR4h0161_WYG_042-10a>¶
分路引鳴騶喧喧似隴頭暫移西掖望全解北門憂專¶
幕臨都䕶分曹制督郵積氷營不下盛雪獵方休白草¶
連氊帳黄雲擁戍樓今朝送旌斾一减魯儒羞¶
　　仲秋望華清宫中樹因以成詠¶
可憐雲木藂滿禁碧濛濛色潤靈泉近隂清輦路通玉¶
壇標八柱金井識雙桐交映凝寒露相和起夜風數枝¶
盤石上幾葉落雲中燕拂宜秋霽蟬鳴覺晝空翠屏更¶
隠見珠綴共玲瓏雷雨生成早撨蘇禁令雄野藤髙助¶
<pb:KR4h0161_WYG_042-10b>¶
緑仙果迥呈紅惆悵繚垣暮兹山聞暗蛩¶
　　長安春望¶
東風吹雨過青山却望千門草色閒家在夢中何日到¶
春來江上幾人還川原繚繞浮雲外宫闕參差落照間¶
誰念為儒逢世難獨將衰鬢客秦關¶
　　晩次鄂州¶
雲開逺見漢陽城猶是孤帆一日程估客晝眠知浪靜¶
舟人夜語覺潮生三湘愁鬢逢秋色萬里歸心對月明¶
<pb:KR4h0161_WYG_042-11a>¶
舊業巳隨征戰盡更堪江上鼓鼙聲¶
　　夜投豐徳寺謁海上人¶
夜半中峰有磬聲偶逢撨者問山名上方月曉聞僧語¶
下界林疎見客行野鶴巢邉松最老毒龍潛處水偏清¶
願得逺公知姓字焚香洗缽過浮生¶
　　秋中過獨孤郊居¶
閒園過水到郊居共引家童拾野蔬髙樹夕陽連古巷¶
菊花梨葉滿荒渠秋山近處行過寺夜雨寒時起讀書¶
<pb:KR4h0161_WYG_042-11b>¶
帝里諸親别來乆豈知王粲愛撨漁¶
　　得耿湋司法書因敘長安故友零落兵部苗員外¶
　　　發秘書省李校書端相次傾逝潞府崔功曹峒¶
　　　長林司空丞曙俱謫逺方余以搖落之時對書¶
　　　增歎因呈河中鄭倉曹暢叅軍昆季¶
鬢似衰蓬心似灰驚悲相集老相催故友九泉留語别¶
逐臣千里寄書來塵容帶病何堪問淚眼逢秋不喜開¶
幸接野居宜屣步冀君清夜一申哀¶
<pb:KR4h0161_WYG_042-12a>¶
　　春日卧病示趙季黃¶
病中饒淚眼常昏聞説花開亦閉門語少漸知琴思苦¶
卧多惟覺鳥聲喧黃埃滿市圖書賤黒霧連山虎豹尊¶
今日支離顧形影向君凡在幾重恩¶
　　洛陽早春憶吉中孚校書司空曙主簿因寄清江¶
　　　上人¶
值迥逢髙駐馬頻雪晴閒看洛陽春鶯聲報逺同芳信¶
柳色邀歡似故人酒貌昔將花共艶髩毛今與草争新¶
<pb:KR4h0161_WYG_042-12b>¶
年來百事皆無緒惟與湯師結淨因¶
　　詶李端野寺病居見寄¶
野寺鍾昏山正隂亂藤髙竹水聲深田夫就餉還依草¶
野雉驚飛不過林齋沐暫思同靜室清羸已覺助禪心¶
寂寞日長相問疾料君惟取古方尋¶
　　詶暢當尋嵩嶽麻道士見寄¶
聞逐樵夫閒看棋忽逢人世是秦時開雲種玉嫌山淺¶
渡海傳書怪鶴遲隂洞石幢㣲有字古壇松樹半無枝¶
<pb:KR4h0161_WYG_042-13a>¶
煩君逺寄青囊籙願得相從一問師¶
　　酬趙少尹戲示諸姪元陽等因以見贈¶
八龍三虎儼成行瓊樹花開鶴翼張且請同觀舞鸜鵒¶
何須竟哂食㯽榔歸時每愛懐朱橘戲處常聞佩紫囊¶
謬入院家逢慶樂竹林因得奉壺觴¶
　　同趙進馬元陽春日登長春宫古城望河中因寄¶
　　　鄭損倉曹¶
城頭春靄曉濛濛指望關橋滿袖風雲騎閒嘶宫栁外¶
<pb:KR4h0161_WYG_042-13b>¶
玉人愁立草花中鐘分寺路山光緑河繞軍州日氣紅¶
跡忝(闕/)　方戀賞此時離恨與君同¶
　　早春歸盩厔舊居却寄耿拾遺漳李校書端¶
野日初晴麥隴分竹園村巷鹿成羣幾家廢井生新草¶
一樹繁花對古墳引水忽驚氷滿澗向田空見石和雲¶
可憐芳嵗青山裏惟有松枝好寄君¶
　　至徳中途中書事却寄李僴¶
亂離無處不傷情况復看碑對古城路遶寒山人獨去¶
<pb:KR4h0161_WYG_042-14a>¶
月臨秋水雁空驚顔衰重喜歸鄉國身賤多慙問姓名¶
今日主人還共醉應憐世故一儒生¶
　　送李尚書郎君昆季待從歸覲滑州¶
鳳雛聨翼美王孫綵服戎裝擬塞垣金鼎對筵調野膳¶
玉鞭齊騎引行軒氷河一曲旌旗滿墨詔千封雨露繁¶
更説務農將罷戰敢持歌訟慶晨昏¶
　　送内弟韋宗仁歸信州覲省¶
常嗟外族弟兄稀轉覺心孤是送歸醉掩壺觴人有泪¶
<pb:KR4h0161_WYG_042-14b>¶
夢驚波浪日無輝烹魚緑岸烟迷草摘橘青溪露濕衣¶
聞説江樓長巻慢幾回風起望胡威¶
　　春詞¶
北苑羅裙帶塵衢錦繡鞋醉眠芳樹下半被落花埋¶
　　和張僕射塞下曲¶
林暗草驚風將軍夜引弓平明尋白羽沒在石稜中¶
月黒鴈飛髙單于夜遁迯欲將輕騎逐大雪滿弓刀¶
　　天長乆詞¶
<pb:KR4h0161_WYG_042-15a>¶
臺殿雲涼風日微君王初賜六宫衣樓船泛罷歸猶早¶
行遣才人鬭射飛¶
　　古艶詩¶
自拈裙帶結同心暖處偏多香氣深愛捉狂夫問閒事¶
不知歌舞用黄金¶
　　贈别李紛¶
頭白乘驢懸布囊一迴言别淚千行兒孫滿眼無歸處¶
惟到樽前似故鄉¶
<pb:KR4h0161_WYG_042-15b>¶
　　題伯夷廟¶
中條山下黄礓石壘作夷齊廟裏神落葉滿堦塵滿座¶
不知澆酒是何人¶
　　過玉貞公主影殿¶
夕照臨窓起暗塵青松繞殿不知春君看白髪誦經者¶
半是宫中歌舞人¶
　　裴給事宅白牡丹¶
長安豪貴惜春殘爭翫街西紫牡丹别有玉盤承露冷¶
<pb:KR4h0161_WYG_042-16a>¶
無人起就月中看¶
　　春日登樓¶
花正濃時人正愁逢花却欲替花羞年來笑伴皆歸去¶
今日晴明獨上樓¶
　司空曙¶
　　曙字文明廣平人能詩為大厯十才子之一登進¶
　　士第從韋臯於劍南貞元中為水部郎中終虞部¶
　　徐獻忠曰文明詩氣候清華感賞至到誦之口吻¶
<pb:KR4h0161_WYG_042-16b>¶
　　調利情意觸發可謂風人之度矣¶
　古體詩¶
　　早春逰望¶
東風春未足試望秦城曲青草狀寒蕪黄花似秋菊壯¶
將歡共去老與悲相逐獨作逰社人暮過威輦宿¶
　　殘鶯百囀歌同王員外耿拾遺吉中孚李端遊慈¶
　　　恩各賦一物¶
殘鶯一何怨百囀相尋續始辨下將髙稍分長復促緡¶
<pb:KR4h0161_WYG_042-17a>¶
蠻巧狀語機節終如曲埜客賞應遲幽僧聞詎足禪齋¶
深樹夏隂清零落空餘三兩聲金谷箏中傳不出山陽¶
笛裏寫難成憶昨亂啼無逺近晴宫曉色偏相引送暖¶
初隨栁色來辭芳暗逐花枝盡歌殘鸎歌殘鸎悠然萬¶
感生謝朓羇懐方一聽何郎閒吟本多情乃知衆鳥非¶
儔比暮噪朝鳴倦人耳共愛竒音那可親年年出谷待¶
新春此時斷絶為君惜明日𤣥蟬催髪白¶
　　長林令衛象餳絲結歌(一作/李嶠)¶
<pb:KR4h0161_WYG_042-17b>¶
主人琱盤盤素絲寒女眷眷墨子悲乃言假使餳為之¶
八珍重沓失顔色手援玉筯不敢持始狀芙蓉新出水¶
仰坼重衣傾萬蕊又如合歡交亂枝紅茸向暮花參差¶
吳蠶絡繭抽尚絶細縷纎毫看欲滅雪髪羞垂倭墮鬟¶
繡囊畏並茱萸結我愛此絲巧妙絶世間無為君作歌¶
陳座隅¶
　近體詩¶
　　公子行¶
<pb:KR4h0161_WYG_042-18a>¶
纒臂繡綸巾貂裘窄稱身射禽風助箭驟馬雪飛塵金¶
埒爭開道香車為駐輪翩翩不知處應是霍家親¶
　　喜外弟盧綸訪宿¶
靜夜四無隣荒居舊業貧雨中黄葉樹燈下白頭人以¶
我獨沈乆媿君相訪頻平生有深意况是蔡家親¶
　　江園書事寄盧綸¶
種栁南江邉閉門三四年俗人那勝竹凡鳥不如蟬嗜¶
酒漸思渴讀書多欲眠平生故交在白首逺相憐¶
<pb:KR4h0161_WYG_042-18b>¶
　　獨逰寄衛長林¶
草緑春陽動遲遲澤畔逰戀花同野蝶愛水劇江鷗身¶
外唯須醉人間盡是愁那知鳴玉者不羡賣瓜侯¶
　　雲陽館與韓紳宿别¶
故人江海别幾度隔山川乍見翻疑夢相悲各問年孤¶
燈寒照雨深竹暗浮烟更有明朝恨離杯惜共傳¶
　　送郎士元使君赴郢州¶
使君持節去雲水滿前程楚寺多連竹江檣逺映城登¶
<pb:KR4h0161_WYG_042-19a>¶
樓向月望賽廟傍山行若動思鄉咏應貽謝步兵¶
　　送史申之峽州¶
峽口巴江水無風浪亦翻蒹葭新有雁雲雨不離猿行¶
客思鄉逺愁人賴酒昏檀郎好聨句莫滯謝家門¶
　　送栁震歸蜀¶
白日雙流靜西看蜀國春桐花能乳鳥竹節競祠神蹇¶
步徒相望先鞭不可親知從江僕射登榻更何人¶
　　送曹桐椅¶
<pb:KR4h0161_WYG_042-19b>¶
青春三十餘衆藝盡無如中散詩傳畫將軍扇賣書楚¶
田寒下雁江日暖多魚惆悵空相送歡逰自此疎¶
　　送流人¶
聞説南中事悲君重竄身山村楓子鬼江廟石郎神童¶
稚留荒宅圖書托故人青門好風景為爾一沾巾¶
　　田家¶
田家喜雨足鄰老相招攜泉溢溝塍壊麥髙桑柘低呼¶
兒催放犢邀客待烹雞搔首蓬門下如將軒冕齊¶
<pb:KR4h0161_WYG_042-20a>¶
　　望水¶
髙原晴見水楚色靄相和野極空如雪天遙不辨波永¶
無人迹到獨有鳥行過况在蒼茫外殘陽照更多¶
　　新蟬¶
今朝蟬忽鳴羇客若為情漸覺一年謝能令萬感生微¶
風初滿樹落月稍沈城為問同懐者凄涼聽幾聲¶
　　立秋日¶
律變新秋至蕭條自此初花酣蓮報謝葉墜栁呈疎澹¶
<pb:KR4h0161_WYG_042-20b>¶
日非雲映清風似雨餘卷簾涼暗度迎扇暑先除草靜¶
多翻燕波澄乍露魚今朝散騎省作賦興何如¶
　　晦日益州北池陪宴¶
臨泛從公日仙舟翠幕張七橋通碧沼雙樹接花塘玉¶
燭收寒氣金波隠夕光野聞歌管思水靜綺羅香逰騎¶
縈林逺飛橈截岸長郊源懐灞滻陂漾寫江潢常侍傳¶
花詔偏禆問羽觴豈令南峴首千載播餘芳¶
　　和耿拾遺元日觀早朝¶
<pb:KR4h0161_WYG_042-21a>¶
元日爭朝闕奔流若㑹溟路塵和薄霧騎火接低星漏¶
促雙魚鑰車喧百子鈴冕旒當翠殿幢㦸滿彤庭表嵗¶
方編瑞乘春即宥刑諸侯陳禹玉司厯獻堯蓂夀酒三¶
觴退簫韶九奏停太陽開物象沛澤及生靈南陌祥光¶
紫東方曉氣青自憐揚子賤歸草太𤣥經¶
　　南原望漢宫¶
荒原空有漢宫名衰草茫茫雉堞平連雁下時秋水在¶
行人過盡暮烟生西陵歌吹何年絶南陌登臨此日情¶
<pb:KR4h0161_WYG_042-21b>¶
故事悠悠不可問寒禽野水自縱横¶
　　過盧秦卿舊居¶
五栁茅茨楚國賢桔橰蔬圃水涓涓黄花寒後難逢蝶¶
紅葉晴來忽有蟬韓康助採君臣藥支遁同看内外篇¶
為問潛夫空著論何如侍從賦甘泉(余九月中吳山登/望是日天晴暄紅)¶
(樹中忽聞蟬聲/因憶盧句不虚)¶
　　題&KR0788;上人院¶
閉門不出自焚香擁褐看山歳月長雨後緑苔生石井¶
<pb:KR4h0161_WYG_042-22a>¶
秋來黄葉遍繩床身閒何處無真性年老曾言隠故鄉¶
更説本師同學在幾時攜手見衡陽¶
　　酬李端校書見贈¶
緑槐垂穗乳烏飛忽憶山中獨未歸青鏡流年看髪變¶
白雲芳草與心違乍逢酒客春逰慣乆别林僧夜坐稀¶
昨日聞君到城闕莫將簪弁勝荷衣¶
　　贈衡岳隠禪師¶
擁褐安居南岳頭白雲髙寺見衡州石牕湖水搖寒月¶
<pb:KR4h0161_WYG_042-22b>¶
楓樹猿聲報夜秋講席舊逢沙鳥至梵經初向竺僧求¶
自知身老將傳法因下人間逐此逰¶
　　酬張芬赦後見贈¶
紫鳳朝銜五色書陽春忽報網羅除已將心變寒灰後¶
豈料光生腐草餘建水風烟收客淚杜陵花竹夢郊居¶
勞君故有詩人贈欲報瓊瑤恨不如¶
　　長安曉望寄程補闕¶
迢遞山河擁帝京參差宫殿接雲平風吹曉漏經長樂¶
<pb:KR4h0161_WYG_042-23a>¶
栁帶晴烟出禁城天近笙歌臨路發日髙車馬隔塵行¶
獨有淺才甘未達多慙名在魯諸生(一作包何詩惟末/二句有異何曰自)¶
(憐乆在諸生列未/得金閨籍姓名)¶
　　早夏寄元校書¶
獨逰野徑送芳菲髙竹林居接翠微緑岸草深蟲入徧¶
青藂花盡蝶來稀珠荷薦果香寒簟玉柄搖風滿夏衣¶
蓬蓽永無車馬到更當齋夜憶𤣥暉¶
　　閒園即事寄&KR0788;公¶
<pb:KR4h0161_WYG_042-23b>¶
欲就東林寄一身尚憐兒女未成人柴門客去殘陽在¶
藥圃蟲喧秋雨頻近水方同梅市隠曝衣多笑阮家貧¶
深山蘭若何時到羡與閒雲作四隣¶
　　送曲山人衡州¶
白石先生眉髪光已分紺雪飲紅漿衣巾半染烟霞氣¶
語笑兼和藥草香茅洞玉聲流暗水衡山碧色映朝陽¶
千年城郭如相問華表峩峩有夜霜¶
　　晩思¶
<pb:KR4h0161_WYG_042-24a>¶
蛩吟窓下月草濕堦前露晩景凄我衣秋風入庭樹¶
　　金陵懐古¶
輦路江楓暗宫庭野草春傷心庾開府老作北朝臣¶
　　别盧秦卿¶
知有前期在難分此夜中無將故人酒不及石尤風¶
　　别盧綸(御覽詩作曙别綸綸集作/綸别曙當以御覽為正)¶
有月多同賞無秋不共悲如何與君别又是菊黄時¶
　　雜興¶
<pb:KR4h0161_WYG_042-24b>¶
月沒遼城暗出師雙龍金角曉天悲黄塵滿目隨風散¶
不認將軍燕尾旗¶
　　江村即事¶
罷釣歸來不繫舡江邨月落正堪眠縱然一夜風吹去¶
只在蘆花淺水邉¶
　　過長林湖西酒家¶
湖草青青三兩家門前桃杏一般花遷人到處惟求醉¶
聞説漁翁有酒賖¶
<pb:KR4h0161_WYG_042-25a>¶
　　峽口送友人¶
峽口花飛欲盡春天涯去住淚沾巾來時萬里同為客¶
今日翻成送故人¶
　耿湋¶
　　漳字洪源河東人登寶應元年進士第官右拾遺¶
　　工詩與錢起盧綸諸人齊名號大厯十才子¶
　　計敏夫云湋詩有家貧僮僕慢官罷友朋疎世多¶
　　傳之又云唐詩人最重行巻雍陶首篇上裴度湋¶
<pb:KR4h0161_WYG_042-25b>¶
　　行巻首篇上第五琦或指為二子邪正雖然方琦未¶
　　有釁時上詩亦何足多怪¶
　　徐獻忠云湋詩不深琢削而風格自勝葢生有髙¶
　　性而寡夙學者也¶
　近體詩¶
　　早朝¶
鐘鼓餘聲裏千官向紫微冒寒人語少乘月燭來稀清¶
漏聞馳道輕霞映瑣闈猶看嘶馬處未啓掖垣扉¶
<pb:KR4h0161_WYG_042-26a>¶
　　春日即事¶
數畝東皋宅青春獨屏居家貧僮僕慢官罷友朋疎强¶
飲沽來酒羞看讀了書閒花更滿地惆悵復何如¶
　　廢慶寶寺(一作司/空曙)¶
黄葉前朝寺無僧寒殿開池晴龜出曝松暝鶴飛迴古¶
砌碑横草隂廊畫雜苔禪宫亦銷歇塵世轉堪哀¶
　　贈苗員外¶
為郎日賦詩小謝少年時業繼儒門後心多道者期曉¶
<pb:KR4h0161_WYG_042-26b>¶
迴長樂殿新出永明祠行樂西園莫春風動栁絲¶
　　贈嚴維¶
許詢清論重寂寞住山隂野客投寒寺閒門傍古林海¶
田秋熟早湖水夜漁深世上窮通理誰能奈此心¶
　　贈朗公¶
來自西天竺持經奉紫微年深梵語變行苦俗流歸月¶
上安禪乆苔生出院稀梁間有馴鴿不去為忘機¶
　　贈張將軍¶
<pb:KR4h0161_WYG_042-27a>¶
寥落邉城暮重門返照間鼓鼙經雨暗士馬過秋閒慣¶
守臨邉郡曾營近海山闗西舊業在夜夜夢中還¶
　　奉送蔣尚書兼御史大夫東都留守¶
副相威名重春卿禮樂崇錫圭仍拜下分命遂居東髙¶
斾翻秋日清鐃引細風蟬稀金谷樹草徧徳陽宫教用¶
儒門儉兵依武庫雄誰云千載後周召獨為公¶
　　上裴行軍中丞¶
蕭關掃定虎狼羣閉閣層城白日曛櫪上驊騮嘶鼓角¶
<pb:KR4h0161_WYG_042-27b>¶
門前老將識風雲旌旗四面寒山映絲管千家靜夜聞¶
更想他時看竹帛功成不獨霍將軍¶
　　奉和李觀察登河中白樓¶
城上髙樓飛鳥齊從公一遂躡丹梯黄河曲盡流天外¶
白日輪傾落海西玉樹九重常在夢雲衢一望杳如迷¶
何心更和陽春奏况復秋風聞戰鼙¶
　　朝下寄韓舍人¶
侍臣鳴珮出西曹鸞殿分階翊綵旄瑞氣迥浮青玉案¶
<pb:KR4h0161_WYG_042-28a>¶
日華遙上赤霜袍花間焰焰雲旗合鳥外亭亭露掌髙¶
肯念萬年芳樹裏隨風一葉在蓬蒿¶
　　送友人逰江南¶
逺别悠悠白髪新江潭何處是通津潮聲偏懼初來客¶
海味惟甘乆住人漠漠烟光前浦晚青青草色定山春¶
汀洲更有南迴雁亂起聨翩北向秦¶
　　拜新月(一作李/端詩)¶
開簾見新月便即下堦拜細語人不聞北風吹裙帶¶
<pb:KR4h0161_WYG_042-28b>¶
　　秋日¶
返照入閭巷愁來誰共語古道無人行秋風動禾黍¶
　李端¶
　　端趙州人李嘉祐之姪大厯五年進士從駙馬郭¶
　　曖遊後移疾江南仕至杭州司馬¶
　古體詩¶
　　古别離¶
水國葉黄時洞庭霜落夜行舟問商賈宿在楓林下此¶
<pb:KR4h0161_WYG_042-29a>¶
地送君還茫茫似夢間後期知幾日前路轉多山巫峽¶
通湘浦迢迢隔雲雨天晴見海檣日落聞津鼓人老自¶
多愁水深難急流清宵歌一曲白首對汀洲¶
　　野亭三韻送錢員外¶
野菊開欲稀寒泉流漸淺幽人步林後歎此年華晚倚¶
杖送行雲尋思故山逺¶
　　留别桞中庸¶
惆悵流水時蕭條背城路離人出古亭嘶馬入寒樹江¶
<pb:KR4h0161_WYG_042-29b>¶
南正風波相逢在何處¶
　　冬夜與故友聚送吉校書¶
途窮别則怨何必天涯去共作出門人不見歸鄉路慇¶
懃執杯酒望望送親故月色入閒軒風聲落髙樹雲霄¶
望且逺齒髪行應暮九日泣黄花三秋悲白露君行過¶
洛陽莫向青山度¶
　　歸山招王逵¶
日長原野靜杖䇿步幽巘雉雊麥苗隂蝶飛溪草晚我¶
<pb:KR4h0161_WYG_042-30a>¶
生好閒放此去殊未返自是君不來非闗故山逺¶
　　適谷口元贊善所居¶
入谷訪君來秋泉已堪涉林間人獨坐月下出相接重¶
露濕蒼苔明燈照黄葉故交一不見素髪何稠疊¶
　近體詩¶
　　巫山髙和皇甫拾遺¶
巫山十二峰皆在碧虛中迴合雲藏日霏㣲雨帶風猿¶
聲寒渡水樹色暮連空愁向髙唐望清秋見楚宫(紀事/云蜀)¶
<pb:KR4h0161_WYG_042-30b>¶
(路有飛泉亭詩板百餘篇薛能/嘗過此悉去諸板惟留端此篇)¶
　　春逰樂¶
柘彈連錢馬銀鈎倭墮鬟摘桑春陌上踏草夕陽間意¶
合辭先露心誠貌却閒明朝若相憶雲雨出巫山¶
　　宴伊東岸¶
晴洲無逺近一樹一潭春芳草留歸騎朱櫻擲舞人空¶
花對酒落小翠隔林新竟日皆攜手何由遇此辰¶
　　雲際中峰居喜見苗發¶
<pb:KR4h0161_WYG_042-31a>¶
自得中峰住深林亦閉闗經秋無客到入夜有僧還暗¶
澗泉聲小荒村樹影閒髙窓不可望星月滿空山¶
　　晩次巴陵¶
雪後柳條新巴陵城下人烹魚邀水客載酒奠山神雲¶
去低斑竹波迴動白蘋不堪逢楚老日暮正江春¶
　　宿洞庭¶
白水連天暮洪波帶日流風髙雲夢夕月滿洞庭秋沙¶
上漁人火煙中賈客舟西園與南浦萬里共悠悠¶
<pb:KR4h0161_WYG_042-31b>¶
　　茂陵山行陪金部韋員外¶
宿雨朝來歇空山天氣清盤雲雙鶴下隔水一蟬鳴古¶
道黄花落平蕪赤燒生茂陵雖有病猶得伴君行¶
　　聞吉中孚還俗因而有此贈¶
聞道華陽客儒衣謁紫微舊山連藥賣孤鶴帶雲歸柳¶
市名猶在桃源夢已稀還家見鷗鳥應愧背船飛¶
　　宿華陽洞寄元稱¶
花洞晚隂隂仙壇隔杏林潄泉春谷冷𢷬藥夜窓深石¶
<pb:KR4h0161_WYG_042-32a>¶
上開仙酌松間對玉琴戴家溪北住雪後去相尋¶
　　送耿拾遺湋江外括圖書¶
驅傳草連天回風滿樹蟬將過夫子宅亦問孝亷船漢¶
史收三篋周詩採百篇别君終有淚不是怨流年¶
　　送鄭侍御赴洪州¶
草色隨驄馬悠悠共出秦水傳雲夢曉山接洞庭春帆¶
影連三峽猿聲在四隣青門一分手難見杜陵人¶
　　送友人宰湘隂¶
<pb:KR4h0161_WYG_042-32b>¶
從宦舟行逺浮湘又入閩蒹葭無朔雁檉栝有蠻神傳¶
吏閒調象山精暗訟人惟須千樹橘暫救李衡貧¶
　　送樂平苗明府¶
本是求彭澤誰云道里賖山從石壁斷江向弋陽斜暮¶
色隨楓樹雲隂暗荻花諸侯舊調鼎應重宰臣家¶
　　送王少府逰河南¶
馬卿方失意東去謁諸侯過宋人應少逰梁客獨愁鳥¶
翻千室暮蟬急兩河秋僕本無媒者因君淚亦流¶
<pb:KR4h0161_WYG_042-33a>¶
　　贈郭駙馬¶
青春都尉最風流二十功成便拜侯金距鬭雞過上苑¶
玉鞭騎馬出長楸薫香荀令偏憐小傅粉何郎不解愁¶
日暮吹簫楊柳陌路人遙指鳳凰樓¶
方塘似鏡草芊芊初月如鈎未上弦新開金埒看調馬¶
舊賜銅山許鑄錢楊柳入樓吹玉笛芙蓉出水妬花鈿¶
今朝都尉如相顧願脱長裾逐少年(舊唐書曰昇平公/主賢明有才思大)¶
(厯中端等十才子逰曖門下每宴集賦詩公主坐視簾/中詩之美者賞百縑端先獻警句薫香荀令云云主即)¶
<pb:KR4h0161_WYG_042-33b>¶
(以百縑賞之錢起以為宿搆請以起姓/為韻復云云曖曰此愈工矣起等始服)¶
　　送周長史¶
青楓樹裏宣城郡獨佐諸侯上板橋江客亦能傳好信¶
山僧多解説南朝雲隂出浦看帆小草色連天見雁遙¶
别有空園落桃杏知將絲組繫蘭橈¶
　　感興¶
香爐最髙頂中有髙人住日暮下山來月明上山去¶
　　溪行逢雨與柳中庸¶
<pb:KR4h0161_WYG_042-34a>¶
　日落衆山昏蕭蕭暮雨繁那堪兩處宿共聽一聲猿¶
　　　聽箏¶
　鳴筝金粟柱素手玉房前欲得周郎顧時時誤拂絃¶
　　　春晚遊鶴林寺寄使府諸公¶
　野寺尋春花已遲背巖惟有兩三枝明朝攜酒猶堪醉¶
　為報春風且莫吹¶
　　　送劉侍郎¶
　幾人同入謝宣城未及酬恩隔死生惟有夜猿知客恨¶
<pb:KR4h0161_WYG_042-34b>¶
　弋陽溪路第三聲¶
　¶
　¶
　¶
　¶
　¶
　¶
御定全唐詩録巻四十二¶
