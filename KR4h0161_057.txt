# -*- mode: mandoku-view; -*-
#+TITLE: 御定全唐詩錄
#+DATE: 2015-08-25 00:43:40.321443
#+PROPERTY: ID KR4h0161
#+PROPERTY: BASEEDITION WYG    
#+PROPERTY: JUAN 卷五十七
<pb:KR4h0161_WYG_057-1a>¶
　欽定四庫全書¶
御定全唐詩録巻五十七¶
　　權徳輿¶
　　　徳輿字載之畧陽人起家河南幕府徳宗聞其名¶
　　　召為左補闕知制誥中書舍人歴禮部侍郎三典¶
　　　貢舉元和五年以禮部尚書同平章事罷守本官¶
　　　後為東都留守又鎮興元卒贈左僕射諡文徳輿¶
　　　三嵗能變四聲四嵗能詩賦嗜讀書無寸景暫倦¶
<pb:KR4h0161_WYG_057-1b>¶
　　　其文雅正而𢎞博羽儀朝行三十載醖藉風流為¶
　　　時稱嚮¶
　　古體詩¶
　　　古意¶
　家人强進酒酒復能忘情持杯未飲時衆感紛已盈明¶
　月照我傍庭柯振秋聲空階白露下枕席涼風生所思¶
　萬里餘水濶山縱横佳期憑夢想未晩愁鷄鳴願得一¶
　心人當年歡樂并長筵映玉俎素指彈秦筝&KR1863;睇呈巧¶
<pb:KR4h0161_WYG_057-2a>¶
笑恵音激淒清此願良未果永懐空如酲¶
　　與沈十九拾遺同遊棲霞寺上方夜於亮上人院¶
　　　㑹宿¶
攝山標勝絶暇日諧相矚縈紆松路深繚繞雲巖曲重¶
樓回樹杪古像鑿山腹人逺水木清地深蘭桂馥層臺¶
聳金碧絶頂摩浄緑下界誠可悲南朝紛在目焚香入¶
古殿待月出深竹稍覺天籟清自傷人世促宗雷此相¶
遇偃放隨所欲清論月輪低間吟茗花熟一生如土梗¶
<pb:KR4h0161_WYG_057-2b>¶
萬慮相桎梏永願事潛師窮年此棲宿¶
　　月夜江行¶
扣舷不能寐浩露清衣襟彌傷孤舟夜逺結萬里心幽¶
興惜瑶草素懐寄鳴琴三奏月初上寂寥寒江深¶
　　豐城劔池驛¶
龍劒昔未發泥沙相晦藏向非張茂先孰辨斗牛光神¶
物不自達聖賢亦彷徨我行豐城野慷慨心内傷¶
　　晩渡楊子江郤寄江南親故¶
<pb:KR4h0161_WYG_057-3a>¶
返照滿寒流輕舟任揺漾支頤見千里烟景非一状逺¶
岫有無中片帆風水上天清去鳥滅浦迥寒沙漲樹晩¶
疊秋嵐江空翻宿浪胷中千萬慮對此一清曠回首碧¶
雲深佳人不可望¶
　　早發杭州泛富春江寄陸三十六公祐¶
候曉起徒馭春江多好風白波連青雲蕩漾晨光中四¶
望浩無際沈憂將此同未離奔走途但恐成悲翁俯視¶
觸餌鱗仰目凌霄鴻纓塵日已厚心累何時空泛泛此¶
<pb:KR4h0161_WYG_057-3b>¶
人世所向皆樊籠唯應杯中物醒醉為窮通故人元圃¶
姿瓊樹分青葱終當北山去共結蘭桂叢¶
　　古樂府¶
光風淡蕩百花吐樓上朝朝學歌舞身年二八壻侍中¶
幼妹承恩兄尚主緑忩珠箔繡鴛鴦侍婢先焚百和香¶
鶯嗁日出不知曙寂寂羅幃春夢長¶
　　妾薄命篇¶
昔住邯鄲年尚少只是嬌羞弄花鳥青樓碧紗大道邊¶
<pb:KR4h0161_WYG_057-4a>¶
緑楊日暮風褭褭嬋姢玉貎二八餘自矜顔色花不如¶
麗質全勝秦氏女藁砧寧用專城居嵗去年來年漸長¶
青蛾紅粉全堪賞玉樓珠箔但閒居南陌東城詎來往¶
韶光日日看漸遲摽梅既落行有時寧知燕趙娉婷子¶
翻嫁幽并遊俠兒年年結束青絲騎出門一去何時至¶
秋月空懸翡翠簾春幃嬾卧鴛鴦被沙塞經時不寄書¶
深閨愁獨意何如花前拭淚情無限月下調絃恨有餘¶
離别苦多相見少洞房愁夢何時曉閒看雙燕淚霏霏¶
<pb:KR4h0161_WYG_057-4b>¶
静對空牀魂悄悄鏡裏紅顔不自禁陌頭香騎動春心¶
為問佳期早晩是人人總解有黄金¶
　　秋閨月¶
三五二八光如練海上天涯人共見不知何處玉樓前¶
乍入深閨玳瑁筵露濃香徑和愁坐風動羅帷照獨眠¶
初巻珠簾看不足斜抱箜篌未成曲稍映妝臺臨綺忩¶
遥知不語淚雙雙此時愁望知何極萬里秋天同一色¶
靄靄遥分陌上光迢迢對此閨中憶早晚歸來歡燕同¶
<pb:KR4h0161_WYG_057-5a>¶
可憐歌吹月明中此夜不堪腸斷絶願隨流影到遼東¶
　近體詩¶
　　長相思¶
少小别潘郎嬌羞倚畫堂有時裁尺素無事約殘黄鵲¶
語臨妝鏡花飛落繡牀相思不解説明月照空房¶
　　送映師歸本寺¶
還歸栁寺去逺逺出人羣苔甃桐花落山忩桂樹薰引¶
泉通絶澗放鶴入孤雲幸許宗雷到清談不易聞¶
<pb:KR4h0161_WYG_057-5b>¶
　　送王鍊師赴王屋洞¶
稔嵗在芝田歸程入洞天白雲辭上國青鳥㑹羣仙自¶
以碁消日寧資藥駐年相看話離别風馭忽泠然¶
　　晩秋陪崔閣老張秘監閣老苖考功同遊昊天觀¶
　　　時楊閣老新直未滿以詩見寄斐然酬和有愧¶
　　　蕪音¶
方駕遊何許仙源去似歸縈廻留勝賞瀟灑出塵機泛¶
菊賢人至燒丹姹女飛歩虚清晩籟隱几吸晨輝竹徑¶
<pb:KR4h0161_WYG_057-6a>¶
琅玕合芝田沉瀣晞銀鉤三洞字瑶笥六銖衣麗句翻¶
紅藥佳期限紫㣲徒然一相望郢曲和應稀¶
　　送工部張曹長大夫奉使西蕃¶
殊鄰覆露同奉使小司空西候車徒出南臺節印雄吊¶
詞將渥命導譯暢皇風故地山河在新恩玉帛通塞雲¶
凝廢壘闗月照驚蓬青史書歸日翻輕五利功¶
　　酬裴傑秀才新櫻桃¶
新果真瓊液來應宴紫蘭圓疑竊龍頷色已奪雞冠逺¶
<pb:KR4h0161_WYG_057-6b>¶
火微微辨殘星隱隱看茂先知味易曼倩恨偷難忍用¶
烹騂酪從将翫玉盤流年如可駐何必九華丹¶
　　田家即事¶
間卧藜牀對落暉翛然便覺世情非漠漠稻花資旅食¶
青青荷葉製儒衣山僧相勸期中飯漁父同遊或夜歸¶
待學尚平婚嫁畢渚烟溪月共忘機¶
　　和司門殷員外早秋省中直夜寄荆南衛端公¶
共嗟王粲滯荆州才子為郎憶舊遊涼夜偏宜粉署直¶
<pb:KR4h0161_WYG_057-7a>¶
清言逺待玉人酬風生北渚烟波濶露下南宮星漢秋¶
早晩得為同舍侶知君両地結離憂¶
　　待漏假寐夢歸江東舊居因寄恵闍黎茅處士¶
十年江浦卧郊園閒夜分明結夢魂舍下烟蘿通古寺¶
湖中雲雨到前軒南宗長老知心法東郭先生識化源¶
覺後忽聞清漏曉又隨簪佩入君門¶
　　送張閣老中丞持節冊吊回鶻¶
旌斾翩翻擁漢官君行當得逺人歡分職南臺知禮重¶
<pb:KR4h0161_WYG_057-7b>¶
綴書東觀見才難金章玉節鳴騶逺白草黄雲出塞寒¶
欲散别離唯有酒暫煩賔從駐征鞍¶
　　玉臺體十首¶
隱映羅衫薄輕盈玉腕圓相逢不&KR0533;語微笑畫屏前¶
知向遼東去由來幾許愁破顔君莫怪嬌小不禁羞¶
樓上吹簫罷閨中刺繡䦨佳期不可見盡日淚潺潺¶
睡足珊瑚枕魂銷玳瑁牀羅衣不忍著羞見繡鴛鴦¶
君去期花時花時君不至簷前雙燕飛落妾相思淚¶
<pb:KR4h0161_WYG_057-8a>¶
空閨滅燭夜羅幌獨眠時淚盡腸欲斷心知人不知¶
秋風一夜至吹盡後庭花莫作經時别西隣是宋家¶
獨自披衣坐更深月露寒隔簾腸欲斷争敢下階看¶
昨夜裙帯解今朝蟢子飛鉛革不可棄莫是稾砧歸¶
萬里行人至深閨夜未眠雙眉燈下掃不待鏡臺前¶
　　敷水驛¶
空見水名敷秦樓昔事無臨風駐征驛聊復捋髭鬚¶
　　玉臺體¶
<pb:KR4h0161_WYG_057-8b>¶
嬋娟二八正嬌羞日暮相逢南陌頭試問佳期不&KR0533;道¶
落花深處指青樓¶
　　雜興¶
琥珀尊開月映簾調絃理曲指纎纎含羞歛態勸君住¶
更奏新聲刮骨鹽¶
巫山雲雨洛川神珠襻香腰穩稱身惆悵妆成君不見¶
含情起立問傍人¶
　　舟行夜泊¶
<pb:KR4h0161_WYG_057-9a>¶
蕭蕭落葉送殘秋寂寞寒波急暝流今夜不知何處泊¶
斷猿晴月引孤舟¶
　　戲贈蘇九¶
白首書忩成鉅儒不知簪組遍屠沽勸君莫問長安路¶
且讀魯山于蒍于¶
　　贈天竺靈隱二寺主¶
石路泉流兩寺分㝷常鐘磬隔山聞山僧半在中峯住¶
共占清猿與白雲¶
<pb:KR4h0161_WYG_057-9b>¶
　　太常寺宿齋有寄¶
轉枕挑燈候曉鷄想君應歎太常妻長年多病偏相憶¶
不遣歸時醉似泥¶
　武元衡¶
　　元衡字伯蒼河南緱氏人祖平一有名舉進士憲¶
　　宗時拜門下侍郎同中書門下平章事後詔為劍¶
　　南節度使八年召還秉政淮蔡用兵王承宗上䟽¶
　　請赦呉元濟使人白事中書悖慢不恭元衡叱去¶
<pb:KR4h0161_WYG_057-10a>¶
　　承宗怨數上章誣詆未幾入朝出靖安里第夜漏¶
　　未盡為賊所害¶
　　元衡善為五言詩好事者傳之往往被於管絃嘗¶
　　夏夜作詩云夜久喧暫息池臺惟月明無因駐清¶
　　景日出事還生明日遇害初元和八年元衡自蜀¶
　　再輔政時太㣲犯上相歴執法占者言今之三相¶
　　皆不利始輕未重月餘李綘以足疾免明年十月¶
　　李吉甫以暴疾卒至是元衡為盗所害年五十八¶
<pb:KR4h0161_WYG_057-10b>¶
　　始元衡與吉甫齊年又同為宰相及出鎮分領揚¶
　　益及吉甫再入元衡亦還吉甫先一年以元衡生¶
　　月卒元衡後一年以吉甫生月卒吉凶之數若符¶
　　㑹焉先是長安謡曰打麥麥打三三三既而旋其¶
　　袖曰舞了也解者謂打麥者打麥時也麥打者謂¶
　　暗中突擊也三三三謂六月三日也舞了也謂元¶
　　衡之卒也¶
　　元衡卒劉禹錫作佳人怨二章云寳馬鳴珂踏曉¶
<pb:KR4h0161_WYG_057-11a>¶
　　塵魚文匕首犯華茵適來行哭里門外昨夜華堂¶
　　歌舞人又云秉燭朝天遂不回路人彈指望高臺¶
　　墻東便是傷心地夜夜秋螢飛去來¶
　　晁公武云唐世工詩宦達者高適宦逹工詩者元¶
　　衡¶
　古體詩¶
　　獨不見¶
荆門一柱觀楚國三休殿環珮儼神仙輝光生顧盼春¶
<pb:KR4h0161_WYG_057-11b>¶
風細腰舞明月高堂宴夢澤水連雲渚宮花似霰俄驚¶
白日晩始悟炎涼變别鳬異波濤離鴻分海縣南北斷¶
相聞嘆嗟獨不見¶
　　旬假西亭寄熊郎中¶
旬休屏戎事涼雨北忩眠一夜江城夢萬里繞山川草¶
木散幽氣池塘鳴早蟬妍芳落春後旅思生秋前紅槿¶
燦庭艶緑蒲繁渚烟行歌獨酌謡坐撥朱絲絃哀玉不¶
可扣華觴徒湛然聞君東林卧郡閣曠周旋酬對龍象¶
<pb:KR4h0161_WYG_057-12a>¶
侣灌注清泠泉如何無礙智猶苦病纒牽¶
　　晨興寄贈竇使君¶
江陵嵗方晏晨起盼庭柯白露傷紅葉清風斷緑蘿狥¶
時真氣索念逺幽懐多夙昔東山意縱横南浦波有羙¶
嬋娟子百慮攅雙蛾緘情鬱不舒幽竹自駢羅為子歌¶
寒苦㫖酒朱顔酡世事浮雲變功名将奈何¶
　　秋日對酒¶
行年過始衰秋至獨先悲事往悸神魄感深滋涕洟百¶
<pb:KR4h0161_WYG_057-12b>¶
慮紛然在一醉兀無思寳瑟拂塵匣徽音凝朱絲幽圃¶
蕙蘭氣烟忩松桂姿我乏濟時畧杖節撫坤維山川大¶
兵後牢落空城池驚沙猶振野緑草生荒陂物變風雨¶
順人懐天地慈春耕俟秋戰戎馬去封陲波瀾暗超忽¶
堅白亦磷緇客有自嵩潁重徵栖隱期丹訣學仙晩白¶
雲歸谷遲君恩不可報霜露繞南枝¶
　　送唐次¶
都門去馬嘶灞水春流淺青槐驛路長白日離尊晩望¶
<pb:KR4h0161_WYG_057-13a>¶
望烟景㣲草色行人逺¶
　　望夫石¶
佳人望夫處苔蘚封孤石萬里水連天巴江暮雲碧湘¶
妃泣下竹成斑子規夜啼江樹白¶
　近體詩¶
　　西亭早秋送徐員外¶
鼎鉉辭台座麾幢領益州曲池連月曉横角滿城秋有¶
美皇華使曾同白社遊今來重相見偏覺艶歌愁¶
<pb:KR4h0161_WYG_057-13b>¶
　　送栁郎中裴起居¶
沱江水緑波喧鳥去喬柯南浦别離處東風蘭杜多長¶
亭春婉娩層漢路蹉跎㑹有歸朝日班超奈老何¶
　　八月十五日酬從兄常望月有懐¶
坐愛圓景滿况兹秋夜長寒光生露草夕韻出風篁地¶
逺驚金奏天高失雁行如何北樓望不得共池塘¶
　　春日與諸公汎舟¶
千里雪山開沱江春水來駐帆雲縹緲吹管鶴徘徊身¶
<pb:KR4h0161_WYG_057-14a>¶
外流年駛樽前落景催不應歸棹逺明月在高臺¶
　　同洛陽諸公餞盧起居¶
蕭條寒日晏悽慘别魂驚寳瑟無聲怨金囊故贈輕赤¶
墀方載筆油幕尚言兵暮宿青泥驛煩君淚滿纓¶
　　江上寄隱者¶
歸舟不計程江月屢虧盈靄靄滄波路悠悠離别情蒹¶
葭連水國鼙鼓近梁城却憶沿江叟汀洲春草生¶
　　送嚴紳遊蘭溪¶
<pb:KR4h0161_WYG_057-14b>¶
剡嶺窮邊海君遊到嶺西暮雲秋水濶寒雨夜猿啼地¶
僻秦人少山多越路迷蕭蕭驅匹馬何處是蘭溪¶
　　秋思¶
秋空浩烟霧風栁怨寒蜩機杼夜聲切蕙蘭芳意消美¶
人湘水曲桂檝洞庭遥常恐時光謝蹉跎紅艶凋¶
　　夏日别盧太卿¶
漢水清且廣江波渺復深葉舟烟雨夜之子别離心汀¶
草結春怨山雲連暝隂年年南北淚今古共沾襟¶
<pb:KR4h0161_WYG_057-15a>¶
　　春夜與諸公同宴呈陸三十四郎中¶
南國宴佳賔交情老倍親月慙紅燭淚花笑白頭人寳¶
瑟常餘怨瓊枝不讓春更聞歌子夜桃李艶妝新¶
　　長安春望¶
宿雨浄烟霞春風綻百花緑楊中禁路朱㦸五侯家草¶
色金隄晩鶯聲御栁斜無媒猶未達應共惜年華¶
　　秋夜寄江南舊游¶
寥落九秋晩端憂時物殘隔林螢影度出禁漏聲寒愁¶
<pb:KR4h0161_WYG_057-15b>¶
雨洞房掩孤燈遥夜闌懐賢夢南國興盡水漫漫¶
　　送冦侍郎司馬之明州¶
㪷酒上河梁驚魂去越鄉地窮滄海濶雲入剡山長蓮¶
唱蒲魚熟人烟橘柚香蘭亭應駐楫今古共風光(周禮/職方)¶
(其利蒲魚盧綸詩同此/利蒲魚俗本作蒲萄誤)¶
　　送李正字之蜀¶
已獻甘泉賦仍登片玉科漢官新組綬蜀國舊烟蘿劒¶
壁秋雲斷巴江夜月多無窮别離思遥寄竹枝歌¶
<pb:KR4h0161_WYG_057-16a>¶
　　夏日陪馮許二侍郎與嚴秘書遊昊天觀覽舊題¶
　　　寄同里楊華州中丞¶
三伏草木變九城車馬煩碧霄廻騎射丹洞入桃源臺¶
殿雲浮棟緌纓鶴在軒莫將真破妄聊用静持喧石甃¶
古苔冷水筠涼簟翻黄公壚下嘆旌斾國東門¶
　　奉酬淮南中書相公見寄(并序/)¶
　　　皇帝改元之二年余與趙公同制入輔並為黄¶
　　　門侍郎夏五月連拜𢎞文崇文大學士冬十月¶
<pb:KR4h0161_WYG_057-16b>¶
　　　詔授檢校吏部尚書兼門下侍郎彤弓玈矢出¶
　　　鎮西蜀後九月趙公加大司馬之秩右弼如故¶
　　　龍旗虎符出制淮海時號揚益俱為重藩左右¶
　　　皇都萬里何逺公手提兵柄心匠化源芳詞貺¶
　　　余情勤靡極質文相映金玉鏘然蜀道之阻長¶
　　　楚郊之風物襟靈所屬盡在斯矣永懐趙公嵗¶
　　　寒交好之情因成詩人不可方思之義聊書匪¶
　　　報以欵遐心¶
<pb:KR4h0161_WYG_057-17a>¶
揚州隋故都竹使漢名儒翊聖恩華異持衡節制殊朝¶
廷連受脤台座接訏謨金玉裁王度丹書奉帝俞九重¶
辭象魏十萬握兵符鐵馬秋臨塞虹旌夜渡瀘江長梅¶
笛怨天逺桂輪孤浩嘆烟霜曉芳期蘭蕙蕪雅言書一¶
札賔海雁東隅嵗月奔波盡音徽霧雨濡蜀江分井絡¶
錦浪入淮湖獨抱相思恨闗山不可踰¶
　　和楊𢎞微春日曲江南望¶
遲景靄悠悠傷春南陌頭暄風一澹蕩遐思幾殷憂龍¶
<pb:KR4h0161_WYG_057-17b>¶
去空仙詔鸞飛掩妓樓芳菲餘雨露冠蓋舊公侯朱㦸¶
千門閉黄鸝百囀愁烟濛宫樹晩花咽石泉流寒谷律¶
潛應中林蘭自幽商山將避漢晉室正藩周黍稷聞興¶
歎瓊瑶畏見投君心即吾事微尚在滄洲¶
　　長安秋夜懐陳京昆季¶
鐘鼓九衢絶出門千里同逺情高枕夜秋思北忩空静¶
見烟凝燭閒聽葉墜桐玉壺思洞徹瓊樹憶葱蘢螢影¶
疎簾外鴻聲暗雨中羇愁難㑹靣嬾慢責微躬甲乙科¶
<pb:KR4h0161_WYG_057-18a>¶
攀桂圖書閣踐蓬一瓢非可樂六翮未因風寥落悲秋¶
盡蹉跎惜嵗窮明朝不相見流淚菊花叢¶
　　冬日漢江南行将赴夏口途次江陵界寄裴尚書¶
五部擁雙旌南依墨客卿闗山迥梁甸波浪接湓城烟¶
景迷時候雲帆𣺌去程蛤珠馮月吐蘆雁觸羅驚浦樹¶
凝寒晦江天湛鏡清賞心隨處愜壯志逐年輕舟檝不¶
可駐提封如任情向方曾指路射策許言兵蘭渚歇芳¶
意菱歌非應聲元戎武昌守羊祜幸連營¶
<pb:KR4h0161_WYG_057-18b>¶
　　甲午嵗相國李公有北園寄贈之作吟翫歴時屢¶
　　　促酬答機務不暇未及報章今古遽分電波增¶
　　　感留墓劒而心許感鄰笛而意傷寓哀冥漠以¶
　　　廣遺韻云¶
機事勞西掖幽懐寄北園鶴巢深更静蟬噪斷猶喧仙¶
醖百花馥艶歌雙衷翻碧雲詩變雅皇澤葉流根未報¶
雕龍贈俄傷淚劍痕佳城開白日哀挽去青門禮命公¶
台重烟霜隴樹繁天高不可問空使輔星昬¶
<pb:KR4h0161_WYG_057-19a>¶
　　和楊二舍人晩秋與崔二舍人張秘監苖考功同¶
　　　遊昊天觀時中書寓直不得陪隨因追往年曾¶
　　　與舊僚聨遊此觀紀題在壁已有淪亡書事感¶
　　　懐輒以呈寄兼呈東省三給事之作楊君見徵¶
　　　鄙詞因以繼和¶
瑶圃高秋㑹金閨奉詔辰朱輪天上客白石洞中人珮¶
響泉聲雜朝衣羽服親九重青瑣閉三秀紫芝新化藥¶
秦方士偷桃漢侍臣玉笙王子駕遼鶴令威身嘆逝頽¶
<pb:KR4h0161_WYG_057-19b>¶
波速緘詞麗曲春重将悽恨意苔壁問遺塵¶
　　秋懐奉寄朱補闕¶
上苑繁霜降騷人起恨初白雲深陋巷衰草遍閒居暮¶
色秋烟重寒聲牖葉虚潘生秋思苦陶令世情疏已製¶
歸田賦猶陳諫獵書不知青𤨏客投分竟何如¶
　　酬嚴維秋夜見寄¶
遥夜思悠悠聞鐘逺夢休亂林螢燭暗零露竹風秋啓¶
户雲歸棟褰簾月上鉤昭明逢聖代羇旅别滄洲騎省¶
<pb:KR4h0161_WYG_057-20a>¶
潘郎思衡門宋玉愁神仙慙李郭詞賦謝曹劉松栢應¶
無變璚瑶不可酬誰堪此時景寂寞下高樓¶
　　途次近蜀驛蒙恩賜寳刀及飛龍廏馬使還因寄¶
　　　中書李鄭二公¶
草草事行役遲遲違故闗碧幢遥隱霧紅斾漸依山感¶
激酬恩淚星霜去國顔捧刀金錫字歸馬玉連環威鳳¶
翔雙闕征夫䕶百蠻應憐宣室召温樹不同攀¶
　　歸燕¶
<pb:KR4h0161_WYG_057-20b>¶
春色遍芳菲閒簷雙燕歸還同舊侶至來遶故巢飛敢¶
望烟霄達多慙羽翮微啣泥傍金砌拾蕋到荆扉雲海¶
經時别雕梁長日依主人能一顧轉盼自光輝¶
　　聞相公三兄小園置宴以元衡寓直因寄上兼呈¶
　　　中書三兄¶
休沐限中禁家山傳勝遊露寒潘省夜木落庾園秋蘭¶
菊迴幽步壺觴洽舊儔位高天禄閣詞異畔牢愁孤思¶
琴先覺馳暉水競流明朝不相見清祀在圜丘¶
<pb:KR4h0161_WYG_057-21a>¶
　　送崔判官使太原¶
勞君車馬此逡廵我與劉君本世親兩地山河分節制¶
十年京洛共風塵笙歌幾處胡天月羅綺長留蜀國春¶
報主末由湏盡敵相期萬里寳刀新¶
　　送張六諫議歸朝¶
詔書前日下丹霄頭戴儒冠脱皁貂笛怨栁營烟漠漠¶
雲愁江館雨瀟瀟鴛鴻得路争先翥松桂凌寒識後凋¶
歸去朝端如有問玉門闗外老班超¶
<pb:KR4h0161_WYG_057-21b>¶
　　酬嚴司空荆南見寄¶
金貂再入三公府玉帳連封萬户侯簾巻青山巫峽曉¶
烟開碧樹渚宫秋劉琨坐嘯風清塞謝朓題詩月滿樓¶
白雪調高歌不得美人南望翠蛾愁¶
　　南徐别業早春有懐¶
生涯擾擾竟何成自愛深居隱姓名逺雁臨空翻夕照¶
殘雲帯雨過春城花枝入户猶含潤泉水侵堦乍有聲¶
虚度年華不相見離腸懐土併闗情¶
<pb:KR4h0161_WYG_057-22a>¶
　　摩訶池宴¶
摩訶池上春光早愛水看花日日來穠李雪開歌扇掩¶
緑楊風動舞𦝫回燕臺事往空留恨金谷時危悟惜才¶
晝短欲将清夜繼西園自有月徘徊¶
　　春暮郊居寄朱舍人¶
幽深不謝子真居度日閒眠世事疎春水滿池新雨霽¶
香風入户落花餘目隨鴻雁窮蒼翠心寄烟雲任卷舒¶
回首知音青瑣闥何時一爲薦相如¶
<pb:KR4h0161_WYG_057-22b>¶
　　秋燈對雨寄史近崔積¶
坐聽宫城傳晩漏起看衰葉下寒枝空庭緑草結離念¶
細雨黄花贈所思蟋蜶已驚良節度茱萸偏憶故人期¶
相逢莫厭樽前醉春去秋來自不知¶
　　春題龍門香山寺¶
衆香天上梵仙宫鐘磬寥寥半碧空清景乍開松嶺月¶
亂流長響石樓風山河杳映春雲外城闕參差曉樹中¶
欲盡出㝷那可得三千世界本無窮¶
<pb:KR4h0161_WYG_057-23a>¶
　　酬談校書長安秋夜對月寄諸故舊¶
故園千里𣺌遐情黄葉蕭條白露生驚鵲遶枝風滿幌¶
寒鐘送曉月當楹蓬山高價傳新韻槐市芳年挹盛名¶
莫怪孔融悲嵗序五侯門館重婁卿¶
　　送田三端公還鄂州¶
孤雲迢逓戀滄洲勸酒梨花對白頭南陌送歸車騎合¶
東城怨别管絃愁青油幕裏人如玉黄鶴樓中月並鉤¶
君去庾公應借問馳心千里大江流¶
<pb:KR4h0161_WYG_057-23b>¶
　　春興¶
楊栁隂隂細雨晴殘花落盡見流鶯春風一夜吹香夢¶
又逐春風到洛城¶
　　重送盧三十一起居¶
相如擁傳有光輝何事䦨干淚濕衣舊府東山餘妓在¶
重将歌舞送君歸¶
　　題嘉陵驛¶
悠悠風斾繞山川山驛空濛雨似烟路半嘉陵頭已白¶
<pb:KR4h0161_WYG_057-24a>¶
蜀門西更上青天¶
　　摩訶池送李侍御之鳳翔¶
栁暗花明池上山高樓歌酒換離顔他時欲寄相思字¶
何處黄雲是隴闗¶
　　渡淮¶
暮濤凝雪長淮水細雨飛梅五月天行子不湏愁夜泊¶
緑楊多處有人烟¶
　　塞外月夜寄荆南熊侍御¶
<pb:KR4h0161_WYG_057-24b>¶
南依劉表北劉琨征戰年年簫鼓喧雲雨一乖千萬里¶
長城秋月洞庭猿¶
　　同張惟送霍總赴池州¶
春風簫管怨津樓三奏行人醉不留别後相思江一岸¶
落花飛處杜鵑愁¶
　羊士諤¶
　　士諤泰山人登貞元元年進士第元和初以省郎¶
　　貶資州刺史¶
<pb:KR4h0161_WYG_057-25a>¶
　　順宗實録云士諤初為宣歙廵官以公事至京遇¶
　　王叔文用事不能平公言其非叔文怒欲下詔斬¶
　　之韋執誼不可則令杖殺之又不可因貶汀州寧¶
　　化尉竇羣呂温傳云羣温與士諤險躁好竒趣尚¶
　　相狎羣為御史中丞欲引士諤與温為知雜宰相¶
　　李吉甫持不下因共誣搆吉甫憲宗知其偽並貶¶
　　逐士諤得資州¶
　　徐獻忠曰士諤詩氣格昻然不落卑調然列之能¶
<pb:KR4h0161_WYG_057-25b>¶
　　品亦蕭然微耳¶
　古體詩¶
　　小園春至偶呈吏部竇郎中孟員外¶
松篠雖古節氷霜慘其間欣然發佳色如喜東風還幽¶
抱想前躅冥鴻度南山春臺一以眺達士亦解顔偃息¶
非老圃沈吟閟𤣥闗馳暉忽復失壯嵗不得閒君子當¶
濟物丹梯誰共攀心期自有約去掃蒼苔斑¶
　　九月十日郡樓獨酌¶
<pb:KR4h0161_WYG_057-26a>¶
掾吏當授衣郡中稀物役嘉辰悵已失殘菊誰為惜櫺¶
軒一樽汎天景洞虚碧暮節獨賞心寒江鳴湍石歸期¶
北州里舊友東山客飄蕩雲海深相思桂花白¶
　近體詩¶
　　郡中翫月寄江南李少尹虞部孟員外¶
月滿自高邱江通無狹流軒忩開到曉風物坐含秋鵲¶
警銀河斷蛩悲翠幕幽清光望不極耿耿下西樓¶
桂華臨洛浦如挹李膺仙兹夕披雲望還吟擲地篇鳳¶
<pb:KR4h0161_WYG_057-26b>¶
池分直夜牛渚泛舟年㑹是風流賞惟君内史賢¶
圓景曠佳賔徘徊夜漏頻金波徒汎酒瑶瑟已生塵露¶
白移長簟風清掛幅巾西園舊才子想見洛陽人(時枉/盧雲)¶
(夫書分/司入洛)¶
　　乾元初嚴黄門自京兆少尹貶牧巴郡以長才英¶
　　　氣因多暇日每遊郡之東山山側精舍有盤石¶
　　　細泉䟽為流盃之勝苔深樹老蒼然遺躅士諤¶
　　　謬因出守得繼兹賞乃賦詩十四韻刻於石壁¶
<pb:KR4h0161_WYG_057-27a>¶
石座雙峯古雲泉九曲深寂寥䟽鑿意蕪没嵗時侵遶¶
席流還壅浮杯咽復沈追懐王謝侣更似㑹稽岑(始詣/流杯)¶
(之地蔓草已沒石泉渠不絶如線躬自䟽導/終日潺潺問諸水濱蓋數十年無復遊者)誰謂天池翼¶
相期澤畔吟光輝輕尺璧然諾重黄金幾醉東山妓長¶
懸北闕心蕙蘭留雜佩桃李想華簪(時郄詹事昂自拾/遺貶清化尉黄門)¶
(年三十餘且為府主與郄意/氣友善賦詩高㑹文字猶存)閉閣余何事鳴騶亦屢㝷¶
軒裳遵往轍風景憇中林横吹多悽調安歌送好音初¶
筵方側弁故老忽沾襟(時老僧常覺在自言目睹黄門/遊集之日歴歴可聽及聞絲竹)¶
<pb:KR4h0161_WYG_057-27b>¶
(發聲泫然流涕云逮此/五十餘年想見故事)盛世當𢎞濟平生諒所欽無能¶
愧陳力惆悵拂瑶琴¶
　　郡中即事¶
曉風山郭雁飛初霜拂回塘水榭虚鼓角清明如戰壘¶
梧桐揺落似貧居青門逺憶中人産白首閒看太史書¶
城下秋江寒見底賔筵莫訝食無魚¶
　　亂後曲江¶
憶昔曾遊曲水濵春來長有探春人遊春人盡空池在¶
<pb:KR4h0161_WYG_057-28a>¶
直至春深不似春¶
　　彭州蕭使君出妓夜宴見送¶
玉顔紅燭忽驚春微步凌波暗拂塵自是當歌歛眉黛¶
不應惆悵為行人¶
　　翫荷花¶
紅衣落盡暗香殘葉上秋光白露寒越女含情已無限¶
莫教長衷倚欄干¶
　　王學士獨遊青龍寺翫紅葉因贈¶
<pb:KR4h0161_WYG_057-28b>¶
十畆蒼苔繞畫廊幾株紅樹過青霜高情還似看花去¶
閒對南忩步夕陽¶
　張碧¶
　　碧字大碧貞元中人自序其詩云碧嘗讀李長吉¶
　　集謂春拆紅翠霹開蟄户其竒峭者不可及也及¶
　　覽李太白詞天與俱高青且無際鵾觸巨海瀾濤¶
　　怒翻則觀長吉之篇若陟嵩之巔視諸阜者邪余¶
　　嘗鋭志狂勇心魄恨不得攤文陣以交鋒覩拔㦸¶
<pb:KR4h0161_WYG_057-29a>¶
　　挾輈而已¶
　古體詩¶
　　秋日登岳陽樓晴望¶
三秋倚練飛金盞洞庭波定平如剗天高雲巻緑蘿低¶
一㸃君山礙人眼漫漫萬頃鋪琉璃烟波濶逺無鳥飛¶
西南東北競無際直疑浸斷青天涯屈原回日牽愁吟¶
龍宫感激致應沈賈生憔悴説不得茫茫烟靄堆湖心¶
　　鴻溝¶
<pb:KR4h0161_WYG_057-29b>¶
毒龍銜日天地昬八紘靉靆生愁雲秦原走鹿無藏處¶
紛紛争處蜂成羣四溟波立鯨相吞蕩揺五岳崩山根¶
魚蝦舞浪狂鰍鯤龍蛇膽戰登鴻門星旗羽鏃强者尊¶
黑風白雨東西屯山河欲拆人烟分壮士鼓勇君王存¶
項荘憤氣吐不得亞父㪷聲天上聞玉光墮地驚崑崙¶
留侯氣魄吞太華舌頭一寸生陽春神農女媧愁不言¶
蛇枯老媪啼淚痕星曹定秤秤王孫項籍骨輕迷精魂¶
沛公仰靣争乾坤湏臾垓下賊星起歌聲繚繞悽人耳¶
<pb:KR4h0161_WYG_057-30a>¶
呉娃捧酒横秋波霜天月照空城壘力拔山兮忽到此¶
騅嘶嬾渡烏江水新豐瑞色生樓臺西楚寒蒿哭愁鬼¶
三尺霜鳴金匣裏神光一照八千里漢皇驟馬意氣生¶
西南掃地迎天子¶
　　美人梳頭¶
玉堂花院小枝紅綠牕一片春光曉玉容驚覺濃睡醒¶
圓蟾挂出妝臺表金盤解下叢鬟碎三尺巫雲綰朝翠¶
皓指高低寸黛愁水精梳滑參差墜湏臾攏掠蟬鬢生¶
<pb:KR4h0161_WYG_057-30b>¶
玉釵冷透冬氷明芙蓉拆向新開臉秋泉慢轉眸波横¶
鸚鵡偷來話心曲屏風半倚遥山緑¶
　　題祖山人池上怪石¶
寒姿數片竒突兀曾作秋江秋水骨先生應是厭風雷¶
著向江邊塞龍窟我來池上傾酒罇半酣書破青烟痕¶
參差翠縷擺不落筆頭驚怪粘秋雲我聞呉中項容水¶
墨有高價邀得将來倚松下鋪却雙繒直道難掉首空¶
歸不成畫¶
<pb:KR4h0161_WYG_057-31a>¶
　¶
　¶
　¶
　¶
　¶
　¶
　¶
　¶
<pb:KR4h0161_WYG_057-31b>¶
　¶
　¶
　¶
　¶
　¶
　¶
　¶
御定全唐詩録巻五十七¶
