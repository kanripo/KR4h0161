# -*- mode: mandoku-view; -*-
#+TITLE: 御定全唐詩錄
#+DATE: 2015-08-25 00:43:40.584460
#+PROPERTY: ID KR4h0161
#+PROPERTY: BASEEDITION WYG    
#+PROPERTY: JUAN 卷六十八
<pb:KR4h0161_WYG_068-1a>¶
　欽定四庫全書¶
御定全唐詩錄卷六十八¶
　　吕溫¶
　　　溫字和叔一字化光河中人貞元末擢進士第王¶
　　　叔文引為左拾遺轉侍御史使吐蕃元和初還進¶
　　　戸部員外郎歴刑部郎中坐搆宰相李吉甫貶道¶
　　　州刺史轉衡州秩滿歸京不得意發疾卒溫天才¶
　　　俊拔文彩贍逸為時流栁宗元劉禹錫所稱¶
<pb:KR4h0161_WYG_068-1b>¶
　　　新唐書曰溫副張薦使吐蕃時順宗新立叔文秉¶
　　　權與遊者皆貴顯温留絶域不得遷常自悲及還¶
　　　而桺宗元等皆坐貶溫獨免然性險訐譎詭復與¶
　　　竇羣羊士諤謀逐李吉甫㑹吉甫病召醫宿里第¶
　　　劾吉甫交通術士憲宗召訊虚將悉誅之吉甫救¶
　　　免¶
　　　劉夢得序云溫少時師吴郡陸質通春秋入從安¶
　　　定梁肅學文章得一善輒盱衡擊節揚袂頓足勇¶
<pb:KR4h0161_WYG_068-2a>¶
　　於藝能咸有所祖¶
　　徐獻忠曰衡州早擅宏詞富矜揺藻五言律亦多¶
　　綺拔惜其内有泛思外有遺象不能自振其餘波¶
　　耳¶
　古體詩¶
　　奉勅祭南嶽¶
皇家禮赤帝謬獲司封域致齋紫葢下宿設祝融側鳴¶
澗驚宵寐清猿遞時刻澡潔事夙興簪佩思盡飭危壇¶
<pb:KR4h0161_WYG_068-2b>¶
象岳趾秘殿翹翬翼登拜不遑顧酌獻皆累息贊道儀¶
匪繁祝史詞甚直忽覺心魂悸如有精靈逼漠漠雲氣¶
生森森杉柏黑風吹虚簫韻露洗寒玉色寂寞有至公¶
馨香在明徳禮成謝邑吏駕言歸郡職憇桑訪蠶事遵¶
疇課農力所願風雨時廻首瞻南極¶
　　古興¶
越歐百鍊時楚卞三泣地二寳無人識千齡皆棄置空¶
巖起白虹古獄生紫氣安得命世客直來開奧秘劍任¶
<pb:KR4h0161_WYG_068-3a>¶
刜鐘看玉從投火試必能絶疑惑然後論奇異¶
　　岳陽懷古¶
晨飈發荆州落日到巴丘方知刳剡利可接鬼神遊二¶
湖豁南浸九𣲖駛東流襟帶三千里盡在岳陽樓憶昔¶
鬬羣雄此焉爭上游吳昌屯虎旅晉盛騖龍舟宋齊紛¶
禍難梁陳成冦讐鐘鼓長震耀魚龍不得休風雲一蕭¶
散功業忽如浮今日時無事空江滿白鷗¶
　　同舍弟嵗暮寄晉州李六協律三十韻¶
<pb:KR4h0161_WYG_068-3b>¶
古人猶悲秋况復嵗暮時急景廹流念窮陰結長悲陽¶
烏下西嶺月鵲驚南枝攬衣歩霜砌倚杖臨氷池怳怳¶
若有失悄悄良不怡忽聞晨起吟宛是同所思有美壯¶
感激無何逺栖遲摧藏變化用掩抑扶揺姿時傑豈虚¶
出天道信可欺巨川望汔濟寒谷待潛吹劍匣益精利¶
玉韜寧磷緇戒哉輕沽諸待矣自寵之伊我抱微尚仲¶
氏即心期討論自少小形影相差池比来胸中氣欲耀¶
天下奇雲雨沛蕭艾煙閣雙萎蕤幾年困方枘一旦迷¶
<pb:KR4h0161_WYG_068-4a>¶
多岐道因窮理悟命以盡性知事去類絶絃時来如轉¶
規伊吕偶然得孔孟徒爾爲早行多露悔强進觸藩羸¶
功名豈身利仁義非我私萬物自身化一夫何驅馳不¶
如任行吾安命審所宜勸君休感歎與予陶希夷明年¶
郊天後慶澤嵗華滋曲水杏花雪香街青栁絲良時且¶
暫歡罇酒聊共持閒過漆園叟醉看五陵兒寄言思隱¶
處不久来相追¶
　　道州觀野火¶
<pb:KR4h0161_WYG_068-4b>¶
南風吹烈火焰焰燒楚澤陽景當晝連陰天半夜赤過¶
處若彗掃來時如電激豈復辨蕭艾焉得分玉石蟲蛇¶
盡爍爛虎兕出奔迫積穢一蕩除和氣始融液堯時既¶
敬授禹稼斯肇迹遍生合穎禾大秀兩岐麥家有京坻¶
詠人無溝洫慼若悟焚如功來嵗終受益¶
　　登少陵原望秦中諸川太原王至徳妙用有水術¶
　　　因用感歎¶
少陵最髙處曠望及秋空羣山噴清源脉散秦川中荷¶
<pb:KR4h0161_WYG_068-5a>¶
鍤成雲雨由来非鬼工如何盛明代委棄傷幽風涇灞¶
徒絡繹漆沮虚㑹同東流滔滔去沃野飛秋蓬大禹平¶
水土吾人得其宗發機迴地勢運思與天通早欲獻奇¶
䇿豐財叙西戎豈知年三十未識大明宫巻爾出岫雲¶
追吾入㝠鴻無為學驚俗狂醉哭途窮¶
　　風詠¶
微風生青蘋習習出金塘輕揺深林翠靜獵幽徑芳掩¶
抑時未來鴻毛亦無傷一朝乘嚴氣萬里號清霜北走¶
<pb:KR4h0161_WYG_068-5b>¶
摧鄧林東去落扶桑掃却垂天雲澄清無私光悠然返¶
空寂晏海通舟航¶
　　上官昭容書樓歌(貞元十四年友人崔元亮於東/都買得研神記一巻有昭容列)¶
　　(名書縫處因用/感歎而作是歌)¶
漢家媫妤唐昭容工詩能賦千載同自言才藝是天真¶
不服丈夫勝婦人歌闌舞罷間無事縱恣優游弄文字¶
玉樓寳架中天居緘奇秘異萬巻餘水精編帙緑鈿軸¶
雲母𢷬紙黃金書風飄花露清旭時綺窓髙掛紅綃帷¶
<pb:KR4h0161_WYG_068-6a>¶
香囊盛煙繡結絡翠羽拂案青琉璃吟披嘯巻終無巳¶
皎皎淵機破研理詞縈綵翰紫鸞廻思耿寥天碧雲起¶
碧雲起心悠哉境深轉苦坐自催金梯珠履聲一斷瑶¶
堦日夜生青苔青苔閟僊關曾比羣玉山神仙杳何許¶
遺迹滿人間君不見洛陽南市賣書肆有人買得研神¶
記紙上香多蠧不成昭容題處猶分明令人惆悵難為¶
情¶
　近體詩¶
<pb:KR4h0161_WYG_068-6b>¶
　　蕃中拘留嵗餘廻至隴右先寄城中親故¶
蓬轉星霜改蘭陔色養違窮泉百死别絶域再生歸鏡¶
數成絲髮囊收抆血衣酬恩有何力秖棄一毛微¶
　　喜儉北至送宗禮南行¶
洞庭舟始泊桂江帆又開魂從㑹處斷愁向笑中來惝¶
怳看殘景殷勤祝此杯衡陽刷羽待成取一行廻¶
　　道州途即事¶
零桂佳山水營陽舊日同經途看不暇遇境説難窮叠¶
<pb:KR4h0161_WYG_068-7a>¶
障青時合澄湘漫處空舟移明鏡裏路入畫屏中巗壑¶
千家接松蘿一徑通漁燈生縹緲犬吠隔葱蘢戲鳥留¶
餘翠幽花悦晚紅光翻沙瀨日香散橘園風信美非吾¶
土分憂屬賤躬守愚資地僻䘏隱望年豐且保心能靜¶
那求政必工課終如免戾歸養洛城東¶
　　白雲起封中詩(題中用韻/六十字成)¶
封開白雲起漢帝坐齋宫望在泥金上疑生秘玉中攢¶
柯初繚繞布葉漸䝉蘢日觀祥光合天門瑞氣通無心¶
<pb:KR4h0161_WYG_068-7b>¶
似出岫有勢欲凌風倘遣成膏澤從兹遍太空¶
　　夏日題尋真觀李寛中秀才書院¶
閒院開軒笑語闌江山併入一壺寛微風但覺杉香滿¶
烈日方知竹氣寒披巻最宜生白室吟詩好就歩虚壇¶
願君此地攻文字如煉仙家九轉丹¶
　　經河源軍漢邨作¶
行行忽到舊河源城外千家作漢邨樵採未侵征虜墓¶
耕耘猶就破羌屯金湯天險長全設伏臘華風亦暗存¶
<pb:KR4h0161_WYG_068-8a>¶
暫住單車空下淚有心無力復何言¶
　　劉郎浦口號¶
吳蜀成婚此水潯明珠歩障屋黃金誰將一女輕天下¶
欲換劉郎鼎峙心¶
　　貞元十四年旱甚見權門移芍藥¶
綠原青壠漸成塵汲井開園日日新四月帶花移芍藥¶
不知憂國是何人¶
　鮑溶¶
<pb:KR4h0161_WYG_068-8b>¶
　　溶字徳源元和四年進士第與韓愈李正封孟郊¶
　　相友善其詩氣力宏贍博識清度雅正髙古衆材¶
　　無不備具¶
　古體詩¶
　　羽林行¶
朝出羽林宫入叅雲臺議獨請萬里行不奏和親事君¶
王重年少深納開邊利寶馬雕玉鞍一朝從萬騎煌煌¶
都門外祖帳光七貴歌鐘樂行軍雲物慘别地簫笳整¶
<pb:KR4h0161_WYG_068-9a>¶
部曲幢葢動郊次臨風親戚懷滿袖兒女淚行行復何¶
贈長劍報恩字¶
　　織婦詞¶
百日織綵絲一朝停杼機機中有雙鳳化作天邊衣使¶
人馬如風誠不阻音徽影響隨羽翼雙雙繞君飛行人¶
豈願行不怨不知歸所怨天盡處何人見光輝¶
　　怨詩¶
女蘿寄松栢綠蔓花綿綿三五定君婚結髮早移天肅¶
<pb:KR4h0161_WYG_068-9b>¶
肅羔雁禮泠泠琴瑟篇恭承采蘩祀敢效同車賢皎日¶
不留景良時如逝川愁心忽移愛花貌無歸妍翠袖洗¶
朱粉碧階封綺錢新人易如玉廢瑟難為絃寄羨舜華¶
木榮君香閣前豈無揺落苦貴與根蒂連希君舊光景¶
照妾薄暮年¶
　　秋思¶
朔風吹雁翼逺别無人鄉君近雁來處幾回斷君腸昔¶
奉千日書撫心怨星霜無書又千日世路重茫茫燕國¶
<pb:KR4h0161_WYG_068-10a>¶
有佳麗蛾睂富春光自然君歸晚花落君空堂君其謂¶
不然歲晚雙鴛鴦¶
顧兔蝕殘月幽光不如星女兒晚事夫顔色同秋螢秋¶
日邊馬嘶武夫不遑寧燕歌易水怨劍舞蛟龍腥風折¶
連枝樹水翻無蒂萍立身多門戸何必燕山銘生世不¶
如鳥雙雙比翼翎¶
　　岐路¶
北風送微寒徒侣勤逺程憂人席不暖殘月馬上明飄¶
<pb:KR4h0161_WYG_068-10b>¶
飄岐路間長見日初生重嶂曉色淺疎猿寒啼清人間¶
多岐路常恐終身行回見四方人車輪無留聲空谷亦¶
堪隠下田非嬾耕古人有遺訓飽食非親榮我生禮義¶
鄉少小見太平賢聖猶羇旅况復非其名¶
　　秋日山中寄懷李端公益¶
舊事與日逺秋花依舊香前年繡衣客此節過此堂侍¶
臣不自髙笑解繡衣裳眠雲有餘意入鳥不亂行我恐¶
雲嵐色損君鞍馬光君言此何言明日皆異鄉明日非¶
<pb:KR4h0161_WYG_068-11a>¶
今日山下道路長一從下山來天地再炎涼此中㑹難¶
得夢君馬𤣥黃¶
　　采蓮曲二首¶
弄舟朅來南塘水蓮葉映身摘蓮子暑衣鮮淨鴛鴦喜¶
作浪舞花驚不起殷勤䕶惜纖纖指水菱初熟多新刺¶
採蓮朅來水無風蓮潭如鏡船如龍夏衫短袖交斜紅¶
艷歌笑鬬新芙蓉戲魚來往蓮花東¶
　　鳴雁行¶
<pb:KR4h0161_WYG_068-11b>¶
七月朔方雁心苦聨影翻空落南土八月江南陰復晴¶
浮雲繞天難夜行羽翼勞痛心虚驚一聲相呼百處鳴¶
楚童夜宿煙波測沙上布羅連草色月暗風悲欲下難¶
不知何處容棲息楚童何為傷我身爾不曾作逺行人¶
江南羽族本不少寧得網羅此客鳥¶
　　李夫人歌¶
璿閨羽帳華燭陳方士夜降夫人神葳㽔半露芙蓉色¶
窈窕將期環珮身麗如三五月可望難親近顰黛含悽¶
<pb:KR4h0161_WYG_068-12a>¶
竟不言春思秋怨誰能問欲求巧笑如生時歌塵在空¶
瑟御絲神來未及夢相見帝比初亡心更悲愛之欲其¶
生又死東流萬代無回水宫漏丁丁夜向晨煙銷霧散¶
愁方士¶
　　采葛行¶
春溪幾回葛花黃黄麝引子山山香蠻女不惜手足損¶
鈎刀一一牽葛長葛絲茸茸春雪體深澗擇泉清處洗¶
殷勤十指蠶吐絲當窗嫋嫋聲髙機織成一疋無一兩¶
<pb:KR4h0161_WYG_068-12b>¶
供進天子五月衣水晶夏殿開涼戸氷山繞座猶難御¶
衣親玉體又何如杳然獨對秋風曙鏡湖女兒嫁鮫人¶
鮫綃逼肖色不分吳中角簟泛清水揺曳勝被三素雲¶
自兹貢薦無人惜那敢更爭龍手跡蠻女將來海市頭¶
賣與嶺南貧估客¶
　　採珠行¶
東方暮空海面平驪龍弄珠燒月明海人驚窺水底火¶
百寶錯落隨龍行浮心一夜生姦見月質龍軀看幾遍¶
<pb:KR4h0161_WYG_068-13a>¶
擘波下去忘此身迢迢謂海無靈神海宫正當龍睡重¶
昨夜孤光今得弄河伯空憂水府貧天吳不敢相驚動¶
一團氷容掌上清四面人入光中行騰華乍揺白日影¶
銅鏡萬古羞爲靈海邊老翁怨狂子抱珠哭向無底水¶
一富何須龍頷前千金幾塟魚腹裏鱗蟲變化回陰陽¶
填海破山無景光捬心髣髴失珠意此土為爾離農桑¶
飲風衣日亦飽暖老翁擲却同雞卵¶
　近體詩¶
<pb:KR4h0161_WYG_068-13b>¶
　　薦氷¶
西陸宜先啟春寒寢廟清厯官分氣候天子薦精誠已¶
辨瑶池色如和玉佩鳴禮餘神轉肅曙後月殘明雅合¶
霜容潔非同雪體輕空憐一掬水珍重此時情¶
　　人日陪宣州范中丞傳正范侍御傳貞宴東風亭¶
人日春風綻早梅謝家兄弟看花來吳姬對客歌千曲¶
秦女留人酒百杯絲柳向空初宛轉玉山看日漸徘徊¶
流光易去歡難得莫厭頻頻上此臺¶
<pb:KR4h0161_WYG_068-14a>¶
　　山居¶
窈窕垂蘿澗䝉茸采葛花鴛鴦憐碧水照影舞金沙¶
　　酬范侍御¶
雲髻鳳文鈿對君歌少年萬金酬一顧莫惜十千錢¶
玉管傾杯樂春園鬬草情野花無限意處處逐人行¶
聞道中山酒一杯千日醒黃鶯似傳語勸酒太丁寧¶
紅袂歌聲起因君始得聞黄昬小垂手與我駐浮雲¶
　　懷僊詞¶
<pb:KR4h0161_WYG_068-14b>¶
閬峯綺閣幾千丈瑶水西流十二城曾見周靈王太子¶
碧桃花下自吹笙¶
　　漢宫辭¶
月映東窓似玉輪未央前殿絶聲塵宫槐花落西風起¶
鸚鵡驚寒夜喚人¶
　　隋宫¶
栁塘煙起日西斜竹浦風廻雁弄沙煬帝春遊古城在¶
壞宫芳草滿人家¶
<pb:KR4h0161_WYG_068-15a>¶
　　贈楊錬師¶
紫煙衣上繡春雲清隠山書小篆文明月在天將鳳管¶
夜深吹向玉晨君¶
道士夜誦蘂珠經白鶴下繞香煙聴夜移經盡人上鶴¶
仙風吹入秋㝠㝠¶
　　索王播侍御蜀牋¶
蜀川牋紙綵雲初聞説王家最有餘野客思將池上學¶
練裙紅葉不堪書¶
<pb:KR4h0161_WYG_068-15b>¶
　　送僧遊天台¶
身非居士常多病心愛空王稍覺閒師問寄禪何處所¶
浙南青翠沃州山¶
　　吳中夜别¶
楚客秋思著黃葉吳姬夜歌停碧雲聲盡鐙前各流淚¶
水天凉冷雁離羣¶
　張仲素¶
　　仲素字繢之河間人宰相濬之祖也官司勲貟外¶
<pb:KR4h0161_WYG_068-16a>¶
　　郎曾與王涯令狐楚同為舎人合編其五七言絶¶
　　句爲三舎人集¶
　近體詩¶
　　天馬詞¶
天馬初從渥水來郊歌曾唱得龍媒不知王塞沙中路¶
苜蓿殘花幾處開¶
躞蹀宛駒齒未齊摐金噴玉向風嘶來時行盡金河道¶
獵獵輕風在碧蹄¶
<pb:KR4h0161_WYG_068-16b>¶
　　閨人思¶
愁見遊空百丈絲春風惹斷更傷離閒花落徧蒼苔地¶
盡日無人誰得知¶
　　秋閨怨¶
桂魄初生秋露微輕羅已薄未更衣銀筝夜久殷勤弄¶
心怯空房不忍歸¶
　　秋夜曲¶
丁丁漏永夜何長漫漫輕雲露月光秋逼暗蟲通夕響¶
<pb:KR4h0161_WYG_068-17a>¶
征衣未寄莫飛霜¶
碧窓斜月藹清輝愁聴寒螿淚濕衣夢裏分明見關塞¶
不知何路向金微¶
秋天一夜靜無雲斷續鴻聲到曉聞欲寄征人問消息¶
居延城外又移軍¶
博山沉燎絶餘香蘭燼金檠怨夜長爲問青青河畔草¶
幾回經雨復經霜¶
　　燕子樓詩(按白樂天序云此詩張仲素為關盼盼/作也應屬仲素但諸刻屬關故兩存之)¶
<pb:KR4h0161_WYG_068-17b>¶
樓上殘燈伴曉霜獨眠人起合歡牀相思一夜情多少¶
地角天涯不是長¶
北邙松栢鎖愁烟燕子樓中思悄然自埋劍履歌塵散¶
紅袖香消巳十年¶
適看鴻雁岳陽回又覩𤣥禽逼社來瑶瑟玉簫無意緒¶
任從蛛網任從灰¶
　段文昌¶
　　文昌字墨卿西河人家荆州相穆宗再相文宗出¶
<pb:KR4h0161_WYG_068-18a>¶
　　鎮荆南移蜀¶
　近體詩¶
　　題武擔寺西臺¶
秋天如鏡空樓閣盡玲瓏水暗餘霞外山明落照中鳥¶
行看漸逺松韻聴難窮今日登臨意多歡語笑同¶
　　晚夏登張儀樓呈院中諸公¶
重樓窓戸開四望斂烟埃逺岫林端出清波城下迴乍¶
疑蟬韻促稍覺雪風來併起鄉闗思銷憂在酒杯¶
<pb:KR4h0161_WYG_068-18b>¶
　嚴休復¶
　　休復爵里未詳¶
　近體詩¶
　　唐昌觀玉蘂花¶
終日齋心禱玉宸魂銷目斷未逢真不如滿樹瓊瑶蕊¶
笑對藏花洞裏人¶
羽車潛下玉龜山塵世何人覩蕣顔惟有無情枝上雪¶
好風吹綴綠雲鬟(元和中揚州唐昌觀玉蕊花盛開見/一女子從以二女冠三小僕直造花)¶
<pb:KR4h0161_WYG_068-19a>¶
(所佇立良久命小童折花數枝謂黃冠者曰曩有玉峯/之期自此可以行矣行百許步遂不復見休復有詩元)¶
(微之白樂天/皆有和詩云)¶
　李涉¶
　　涉洛陽人初與弟渤同隠廬山後應陳許辟憲宗¶
　　時試太子通事舎人謫峽州司倉叅軍太和中爲¶
　　大學博士復流康州自號青谿子¶
　　張爲作主客圗以孟雲卿為髙古奥逸主以涉為¶
　　入室¶
<pb:KR4h0161_WYG_068-19b>¶
　古體詩¶
　　鷓鴣詞¶
湘江煙水深沙岸隔楓林何處鷓鴣飛日斜斑竹陰二¶
女虚垂淚三閭枉自沉惟有鷓鴣啼獨傷行客心¶
越岡連越井越鳥更南飛何處鷓鴣啼夕烟東嶺歸嶺¶
外行人少天涯北客稀鷓鴣啼别處相對淚沾衣¶
　　六嘆(并序首/選二)¶
　　　五噫四愁九歌七啟皆創文者立意之終絶其¶
<pb:KR4h0161_WYG_068-20a>¶
　　　數而名之也清江白雲孤山逺嶼皆得時之人¶
　　　吟咏性情耳余無暇於是焉窮居歲陰偶懷無¶
　　　悰因追感聞見成文六篇目曰六歎懼質文之¶
　　　不備復何全於比興乎錄之私齋以示同道格¶
　　　韻枯缺多慙見知¶
深院梧桐夾金井上有轆轤青絲索美人清晝汲寒泉¶
寒泉欲上銀瓶落迢迢碧甃千餘尺竟日倚䦨空嘆息¶
惆悵不來照明鏡却掩洞房花寂寂¶
<pb:KR4h0161_WYG_068-20b>¶
綺幙香風翡翠車清明獨傍芙蓉渠上有雲鬟洞仙女¶
垂羅掩縠烟中語風月頻驚桃李時滄波久别鴛鴦侣¶
欲傳一札孤飛翼山長水逺無消息却鏁重門一院深¶
半夜空庭明月色¶
　　春山三朅來¶
釣魚朅來春日暖松溪不厭舟行緩野竹初栽碧玉長¶
澄潭欲下青絲短昔人避地兼避仇暮栖雲外身悠悠¶
我今無事亦如此赤鯉忽到長竿頭汎汎隨波凡幾里¶
<pb:KR4h0161_WYG_068-21a>¶
碧莎如烟沙似砥瘦壁橫空怪石危山花鬬石禽爭水¶
有時帶月歸扣舷身閒自是漁家仙¶
山上朅來採新茗新花亂發前山頂瓊英動揺鐘乳碧¶
叢叢髙下隨崖嶺未必蓬萊有仙藥能向鼎中雲漠漠¶
越甌遥見裂鼻香欲覺身輕騎白鶴¶
採藥朅來藥苗盛藥生只傍行人徑世人重耳不重目¶
指似藥苖心不足野客住山三十載妻兒共寄浮雲外¶
小男學語便分别已辨君臣知配匹都市廣長開大舖¶
<pb:KR4h0161_WYG_068-21b>¶
疾來求者多相悮見説韓康舊姓名識之不識先相怒¶
　　寄荆娘寫真¶
章華臺南莎草齊長河柳色連金堤青樓曈曨曙光蚤¶
梨花滿巷鸎新啼章臺玉顔年十六小來能唱西凉曲¶
教坊大使久知名郢上詞人歌不足少年才子心相許¶
夜夜髙唐夢雲雨五銖香帔結同心三寸紅箋替傳語¶
緣池並戲雙鴛鴦田田翠葉紅蓮香百年恩愛兩相許¶
一日不見生愁腸上清仙女徴遊伴欲從湘靈住河漢¶
<pb:KR4h0161_WYG_068-22a>¶
只愁陵谷變人寰空歎桑田歸海岸願分精魄定形影¶
永似銀壺掛金井召得丹青絶世工寫真與身真相同¶
忽然相對兩不語疑是妝成來鏡中豈期人願天不違¶
雲軿却駐從山歸畵圖封裹寄箱篋洞房艷艷生光輝¶
良人翻作東飛翼却遣江頭問消息經年不得一封書¶
翠幕雲軿遶空壁結客有少年名總身姓江征帆三十¶
里前月發豫章知我别時言識我馬上郎恨無羽翼飛¶
使我徒怨滄浪長開箧取畫圖寄我形影與客將如今¶
<pb:KR4h0161_WYG_068-22b>¶
憔悴不相似恐君重見生悲傷蒼梧九疑在何處斑斑¶
竹淚連瀟湘¶
　近體詩¶
　　桺枝詞¶
錦池江上栁垂橋風引蟬聲送寂寥不必如絲千萬縷¶
只禁離恨兩三條¶
　　竹枝歌¶
十二山晴花盡開楚宫雙闕對陽臺細腰爭舞君王醉¶
<pb:KR4h0161_WYG_068-23a>¶
白日秦兵江上來¶
　　竹裏¶
竹裏編茅倚石根竹莖疎處見前村閒眠盡日無人到¶
自有春風爲掃門¶
　　題招隠寺即戴顒舊宅¶
兩崖古樹千般色一井寒泉數丈氷欲問前朝戴居士¶
野烟秋草是丘陵¶
　　過湖州妓宋態宜¶
<pb:KR4h0161_WYG_068-23b>¶
曾識雲仙至小時芙蓉頭上綰青絲當時驚覺髙唐夢¶
惟有而今宋玉知¶
陵陽夜㑹使君筵解語花枝出眼前一從明月西沉海¶
不見嫦娥二十年(紀事云涉至揚州一女子拜且泣問/之曰態宜也故吴興劉員外全白之)¶
(愛姬劉李有昔/年之分因贈詩)¶
　　贈夜客¶
暮雨蕭蕭江上村綠林豪客夜知聞他時不用相廻避¶
世上如今半是君(涉嘗過九江至皖口遇盜問何人從/者曰李博士也其豪首曰若是李涉)¶
<pb:KR4h0161_WYG_068-24a>¶
　(博士不用剽奪久聞詩名願題一篇足矣涉遂題此絶/贈之  范攄雲溪友議云李彚征常客遊閩越至循州)¶
　(冒雨求宿或指韋氏莊居韋氏杖履迎賓年八十餘自/稱曰野人韋思明留之累夕談論諸家之作次及李涉)¶
　(主人酷稱善已而愀然變色曰老身弱齡不肖遊浪江/湖為不平事後遇之䝉簡我詩感而改節隠此經今一)¶
　(紀矣李既云亡追惋持觴而醉與彚征各舉涉他詩/十數篇而别去乾符辛丑攄客雲川彚征所述也)¶
　　　晚泊潤州聞角¶
　江城吹角水茫茫曲引邊聲怨思長驚起暮天沙上雁¶
　海門斜去兩三行¶
　¶
<pb:KR4h0161_WYG_068-24b>¶
　¶
　¶
　¶
　¶
　¶
　¶
　¶
御定全唐詩錄卷六十八¶
