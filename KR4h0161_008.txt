# -*- mode: mandoku-view; -*-
#+TITLE: 御定全唐詩錄
#+DATE: 2015-08-25 00:43:39.206309
#+PROPERTY: ID KR4h0161
#+PROPERTY: BASEEDITION WYG    
#+PROPERTY: JUAN 卷八
<pb:KR4h0161_WYG_008-1a>¶
　欽定四庫全書¶
御定全唐詩録卷八¶
　　張說¶
　　　說字道濟洛陽人弱冠應詔舉累轉右補闕預脩¶
　　　三教珠英擢鳳閣舍人忤㫖流欽州中宗即位召¶
　　　拜兵部員外郎累拜兵部侍郎𢎞文館學士景雲¶
　　　中遷中書侍郎知政事進中書令封燕國公為姚¶
　　　崇所搆岀刺相州坐事左轉岳州開元中拜兵部¶
<pb:KR4h0161_WYG_008-1b>¶
　　　尚書仍知政事又敇為朔方軍節度大使往巡五¶
　　　城後為集賢院學士尚書左丞相卒諡文貞說為¶
　　　文屬思精壯長於碑誌謫岳州後詩益悽惋謂得¶
　　　江山助云¶
　　　天寶遺事云張說母夢玉燕自東南飛來投入懐¶
　　　中而有孕生說果為宰相其至貴之祥也¶
　　　紀事云明皇封太山迴過金橋御路縈轉一望旌¶
　　　纛綿數十里上曰張說言我勒兵三十萬旌旗經¶
<pb:KR4h0161_WYG_008-2a>¶
　　五百里陜右上黨至於太原真才子也召吳道子¶
　　韋無忝陳閎同製金橋圖¶
　古體詩¶
　　送王光庭¶
同居洛陽陌經日嬾相求及爾江湖去念别悵悠悠楚¶
雲眇羇翼海月倦行舟愛而不可見徒嗟芳嵗流¶
　　寄姚司馬¶
共君春種𤓰本期清夏暑𤓰成人已去失望將誰語裛¶
<pb:KR4h0161_WYG_008-2b>¶
露摘香園感味懷心許偶逢西風便因之寄鄂渚¶
　　代書答姜七崔九¶
婀娜金閨樹離披野田草雖殊兩地榮幸共三春好花¶
殊鳥飛處葉鏤蟲行道真心獨感人惆悵令人老¶
　　江路憶郡¶
霿歛江早明星翻漢將没卧聞峽猿響起視榜人發倚¶
棹攀岸篠憑船弄波月水宿厭洲渚晨光屢揮忽林澤¶
來不窮烟波去無歇結思笙竽里揺情遊俠窟年貌不¶
<pb:KR4h0161_WYG_008-3a>¶
暫留歡愉及𤣥髪雲濤戀山海禽馬懐燕越自非行役¶
人安知慕城闕¶
　　岳州作¶
夜夢雲闕間從容簪履列朝遊洞庭上緬望京華絶潦¶
收江未清火退山更熱重欷視欲醉懵滿氣如噎器㽜¶
魚鼈腥衣㸃蚊䖟血髪白思益壯心𤣥用彌拙冠劍日¶
苔蘚琴書坐廢撤唯有報恩字刻意長不滅¶
　　遊洞庭湖湘¶
<pb:KR4h0161_WYG_008-3b>¶
緬邈洞庭岫葱䝉水霿色宛在太湖中可望不可即剖¶
竹守窮渚開門對奇域城池自縶籠纓綬為徽纆靡日¶
不思往經時始願克飛棹越溟波維舟恣攀陟䆗窱入¶
雲步﨑嶇倚松息巖壇有鶴過壁字無人識滴石香乳¶
溜垂崖靈草植玩幽輕霧阻討異忘曛逼寒沙際水平¶
霜樹籠煙直空宫聞莫覩地道窺難測此處學金丹何¶
人生羽翼誰傳九光要幾拜三仙職紫氣徒想像清潭¶
長眇黙霓裳若有來覯我雲峰側¶
<pb:KR4h0161_WYG_008-4a>¶
　　早霽南樓¶
山水佳新霽南樓翫初旭夜來枝半紅雨後洲全緑四¶
運相終始萬形紛代續適臨青草湖再變黄鶯曲地穴¶
穿東武江流下西蜀歌聞枉渚邅舞見長沙促心阻意¶
徒馳神和生自足白髪悲上春知常謝先欲¶
　　石門墨山二山相連有禪堂道觀天下絶境¶
囷輪江上山近在華容縣常涉巴丘首天晴遥可見佳¶
遊屢前諾芳月愆幽春及此符守移歡言臨道便既㩦¶
<pb:KR4h0161_WYG_008-4b>¶
賞心客復有送行掾竹徑入陰窅松崖上空蒨草共林¶
一色雲與峰萬變探窺石門斷縁越沙澗轉兩山勢爭¶
雄峰巘相顧盼藥妙靈仙寶境華巖壑選清都西淵絶¶
金地東敞宴池果接園畦風煙邇臺殿髙尋去石頂曠¶
覽天宇遍千山紛滿目百川豁對面騎來雲氣迎人去¶
鳥聲戀長揖桃源士舉世同企羡¶
　　五君詠¶
　　　魏齊公元忠¶
<pb:KR4h0161_WYG_008-5a>¶
齊公生人表逈天聞鶴唳清論早揣摩𤣥心晚超詣入¶
相廟廊靜出軍沙漠霽見湥吕禄憂舉後陳平計甘心¶
除君惡足以報先帝¶
　　　蘇許公瓌¶
許公信國楨克美具瞻情百事資朝問三章廣世程處¶
髙心不有臨節自為名朱户傳新㦸青松拱舊塋淒涼¶
丞相府餘慶在元成(王泠然為蘇頲上說書云相公五/君詠云淒涼丞相府餘慶在元成)¶
(蘇公一聞此詩移公于荆府積漸至相今蘇屈居益部/公坐廟堂投木報瓊義將安在  泠然書又曰相公岳)¶
<pb:KR4h0161_WYG_008-5b>¶
(陽送别詩曰譙念三千里江潭一老翁/今日忘往日之棲遲貪暮年之富貴乎)¶
　　　李趙公嶠¶
李公實神敏才華乃天授睦親何用心處貴不忘舊故¶
事遵臺閣新詩冠宇宙在人忠所奉惡我誠將宥南浦¶
去莫歸嗟嗟蔑孫秀¶
　　　郭代公元振¶
代公舉鵬翼懸飛摩海霧志康天地屯適與雲雷遇興¶
䘮一言決安危萬心注大勲書王府舛命淪江路勢傾¶
<pb:KR4h0161_WYG_008-6a>¶
北夏門哀靡東平樹¶
　　　趙耿公彦昭¶
耿公山嶽秀才傑心亦妙鷙鳥峻標立哀玉扣清調協¶
贊休明啓恩華日月照何意瑶臺雲風吹落江徼湘流¶
下潯陽灑淚一投弔(紀事云說謫岳州嘗鬱鬱不樂時/宰以說機辨才畧互相排擯蘇頲)¶
(方大用說與其父瓌善說因為五君詠以貽頲誡其使/曰當候忌日近暮送之是日近暮弔客至多說先公寮)¶
(舊頲覽詩鳴咽流涕翼日對上大陳說忠正謇諤人望/所屬不宜淪滯遐方上因降璽書勞問俄遷荆州長史)¶
(因加/甄叙)¶
<pb:KR4h0161_WYG_008-6b>¶
　　山夜聞鐘¶
夜卧聞夜鐘夜靜山更響霜風吹寒月䆗窱虚中上前¶
聲既舂容後聲復晃盪聴之如可見尋之定無像信知¶
本際空徒掛生滅想¶
　　冬日見牧牛人擔青草歸¶
塞上綿應折江南草可結欲持梅嶺花逺競榆闗雪日¶
月無他照山川何頓别茍齊兩地心天問將安說¶
　　雜詩¶
<pb:KR4h0161_WYG_008-7a>¶
抱薰心恒焦舉斾心恒揺天長地自久歡樂能幾朝君¶
看西陵樹歌舞為誰嬌¶
　　離㑹曲¶
何處送客洛橋頭洛水汎汎中行舟可憐河樹葉萎㽔¶
闗闗河鳥聲相思街鼓喧喧日將夕去棹歸軒兩相迫¶
何人送客故人情故人今夜何處客¶
　　鄴都引¶
君不見曹公草創爭天禄羣雄睚眦相馳逐晝㩦壯士¶
<pb:KR4h0161_WYG_008-7b>¶
破堅陣夜接詞人賦華屋都邑繚繞西山陽桑榆汗漫¶
漳河曲城郭為墟人代改但見西園明月在鄴傍髙塚¶
多貴臣蛾眉&KR1863;睩共灰塵試上銅臺歌舞處唯有秋風¶
愁殺人¶
　　城南亭作¶
珂馬朝歸連萬石矟門洞啓親迎客北堂珍重琥珀酒¶
庭前列肆茱茰席長袖遲廻意緒多清商緩轉目騰波¶
舊傳比翼侯家舞新出將雛主第歌漢家絳灌餘兵氣¶
<pb:KR4h0161_WYG_008-8a>¶
晉代浮虚安足貴正逢天下金鏡清偏加日飲醇醪意¶
誰復遨遊不復歸閒庭莫畏不芳菲會待城南春色至¶
竟將花柳拂羅衣¶
　近體詩¶
　　奉和聖製登驪山矚眺應制¶
寒山上半空臨眺盡寰中是日巡遊處晴光逺近同川¶
明分渭氷樹暗辨新豐巖壑清音暮天歌起大風¶
　　奉和聖製幸白鹿觀應制¶
<pb:KR4h0161_WYG_008-8b>¶
洞府寒山曲天遊日旰迴披雲看石鏡拂雪上金臺竹¶
徑龍驂下松庭鶴轡來雙童還獻藥五色耀仙材¶
　　奉和聖製過寧王宅應制¶
進酒忘憂觀簫韶喜降臨帝堯敦族禮王季友兄心竹¶
院龍鳴笛梧宫鳳遶林大風將小雅一字重千金¶
　　恩制賜食於麗正殿書院宴賦得林字¶
東壁圖書府西園翰墨林誦詩聞國政講易見天心位¶
竊和羮重恩叨醉酒深緩歌春興曲情竭為知音¶
<pb:KR4h0161_WYG_008-9a>¶
　　東都酺宴(并序/)¶
　　　先天元祀孟冬十月東都留守韋公夤奉聖朝¶
　　　述宣嘉㫖乃合洛京之五省招河伊之二縣將¶
　　　吏咸集佩章有序鏘鏘濟濟侃侃誾誾供張於¶
　　　興教之門式酺宴也原夫樂生於心非因結風¶
　　　之奏和達於氣無待陽春之節葢澤之所及也¶
　　　湥則情之所感者逺國家天地一統君臣百年¶
　　　朝榮舊徳之序賴賴先疇之業元化漸漬洪恩¶
<pb:KR4h0161_WYG_008-9b>¶
　　　既久太上功徳不宰夏后命子之初皇帝孝理¶
　　　無為漢祖事親之日生堯舜於天屬見文武於¶
　　　同時前古未逢斯人何幸是日六樂振作萬舞¶
　　　苒弱鳥獸徘徊士女踴躍則知衆庶觀徳之所¶
　　　樂也㫖酒絡繹大庖燔炙芳溢風烟醉流阡陌¶
　　　又知衣冠之所適也由近而視逺萬國之慶皆¶
　　　然自明而察幽三靈之欣不接若夫吟詠徳澤¶
　　　播越人聲斯固雅頌之餘波政教之遺美凡我¶
<pb:KR4h0161_WYG_008-10a>¶
　　　詞客安敢闕如賦詩展事垂列於後¶
重華昇寶厯軒帝眇閒居政成天子孝俗返上皇初忘¶
味因觀樂歡心寄合酺自憐疲馬意戀戀主恩餘¶
曉月調金闕朝暾對玉盤爭馳羣鳥散鬭伎百花團遇¶
聖人知幸承恩物自歡洛橋將舉燭醉舞拂歸鞍¶
愷宴惟今席餘歡殊未窮入雲歌嫋嫋向日伎叢叢駛¶
管催酣興留闗待曲終長安若為樂應與萬方同¶
　　道家三首奉敇撰¶
<pb:KR4h0161_WYG_008-10b>¶
金壇啓曙闈真氣肅微微落月銜仙竇初霞拂羽衣香¶
隨龍節下雲逐鳳簫飛暫往蓬萊戲千年始一歸¶
窈窕流精觀深沈紫翠庭金奩調上藥寶案讀仙經作¶
賦看神雨乗槎辨客星秖應謝人俗輕舉託雲軿¶
道紀開中籙真官表上清焚香三鳥至鍊藥九仙成天¶
上靈書下空中妙伎迎迎來出烟霧渺渺戲蓬瀛¶
　　幽州夜飲¶
涼風吹夜雨蕭瑟動寒林正有髙堂宴能忘遲暮心軍¶
<pb:KR4h0161_WYG_008-11a>¶
中宜劒舞寒上重笳音不作邊城將誰知恩遇湥¶
　　岳州别子均¶
離筵非讌喜别酒正銷魂念汝猶童孺嗟予隔逺藩津¶
亭㧞心草江路斷腸猿他日將何見愁來獨倚門¶
　　南中别蔣五岑向青州¶
老親依北海賤子棄南荒有淚皆成血無聲不斷腸此¶
中逢故友彼地送還鄉願作楓林葉隨君度洛陽¶
　　嶺南送使¶
<pb:KR4h0161_WYG_008-11b>¶
秋鴈逢春返流人何日歸將余去國淚灑子入鄉衣饑¶
狖啼相聚悲猿喘更飛南中不可問書此示京畿¶
　　盧巴驛聞張御史張判官欲到不得待留贈之¶
旅竄南方逺傳聞北使來舊庭知玉樹合浦識珠胎白¶
髪因愁改丹誠託夢迴皇恩若再造為憶不然灰¶
　　南中贈髙六戩¶
北極辭明代南溟宅放臣丹誠由義盡白髪帶愁新鳥¶
墜炎洲氣花飛洛水春平生歌舞席誰憶不歸人¶
<pb:KR4h0161_WYG_008-12a>¶
　　和魏僕射還鄉¶
富貴還鄉國光輝滿舊林秋風樹不靜君子歎何深故¶
老空懸劍鄰交日散金衆芳揺落盡獨有嵗寒心¶
　　湥渡驛¶
旅宿青山夜荒庭白露秋洞房懸月影髙枕聴江流猿¶
響寒巖樹螢飛古驛樓他鄉對揺落併覺起離憂¶
　　還至端州驛前與髙六别處¶
舊館分江日悽然望落暉相逢傳旅食臨别換征衣昔¶
<pb:KR4h0161_WYG_008-12b>¶
記山川是今傷人代非往來皆此路生死不同歸¶
　　相州北亭¶
人務南亭少風煙北院多山花迷徑路池水拂藤蘿萍¶
散魚時躍林幽鳥任歌悠然白雲意乘興抱琴過¶
　　岳州守嵗¶
除夜清樽滿寒庭燎火多舞衣連臂拂醉坐合聲歌至¶
樂都忘我㝠心自委和今年只如此來嵗知如何¶
　　岳州山城¶
<pb:KR4h0161_WYG_008-13a>¶
山城豐日暇閉户見天心東曠迎朝色西樓引夕陰觀¶
書千載近學靜二毛深忽有南風至吹君堂上琴¶
　　扈從幸韋嗣立山莊應制(并序/)¶
　　　嵐氣入野榛烟出谷魚潭竹岸松齋藥畹虹泉¶
　　　電射雲木虚吟恍惚疑夢間闗忘術兹所謂丘¶
　　　壑䕫龍衣冠巢許也¶
寒灰飛玉琯湯井駐金輿既得方明相還尋大隗居懸¶
泉珠貫下列帳錦屏舒騎逺林逾宻笳繁谷自虚門旗¶
<pb:KR4h0161_WYG_008-13b>¶
塹複磴殿幕褁通渠舞鳳迎公主雕龍賦媫妤地幽天¶
賞洽酒樂御筵初菲才叨侍從連藻愧應徐(紀事云嗣/立莊在驪)¶
(山鸚鵡谷中宗幸之嗣立獻食百轝及木器藤盤等物/上封為逍遥公名其所居為清虚原幽棲谷中宗留詩)¶
(從臣屬和嗣立並鐫于石請張說為序薛稷書之先一/日太平公主上官昭容題詩數首故燕公詩云舞鳯迎)¶
(公主雕龍/賦媫妤)¶
　　清明日詔宴寜王山池賦得飛字¶
今日清明宴佳境惜芳菲揺揚花雜下嬌囀鶯亂飛緑¶
渚傳歌榜紅橋度舞旗和風偏應律細雨不霑衣承恩¶
<pb:KR4h0161_WYG_008-14a>¶
如改火春去春來歸¶
　　三相同日拜官奉和御製¶
大塊鎔羣品經生偶聖時猥承三事命虚忝百僚師右¶
揆謀華碩前星傅重資連騫求舊禮濫㸃樂賢詩賜釡¶
同榮拜摐金宴宰司菊花吹御酒蘭葉捧天詞寶厯休¶
明盛頽年晷漏衰少留青史筆未便赤松期¶
　　恩賜宴樂遊園¶
漢苑佳遊地軒庭近侍臣共持榮幸日來賞艶陽春饌¶
<pb:KR4h0161_WYG_008-14b>¶
玉頒王篚摐金下帝鈞池臺草色徧宫觀柳條新花綬¶
光連榻朱顔暢飲醇聖朝多樂事天意每隨人¶
　　春晩侍宴麗正殿探得開字¶
聖政惟稽古賔門引上才坊因購書立殿為集賢開髦¶
彦星辰下仙章日月迴字如龍負出韻是鳳銜來庭柳¶
餘春駐宫櫻早夏催喜承芸閣宴幸奉柏梁杯¶
　　奉和聖製渡蒲闗應制¶
蒲坂横臨晉華芝曉望秦闗城雄地險橋路扼天津樓¶
<pb:KR4h0161_WYG_008-15a>¶
暎行宫日隄含鞏樹春黄雲隨寶鼎紫氣逐真人東詠¶
唐虞跡西觀周漢塵山河非國寶明主愛忠臣¶
　　奉和聖製途中經華嶽應制¶
西嶽鎮皇京中峰入太清玉鑾重嶺應緹騎薄雲迎霽¶
日懸髙掌寒空類削成軒遊會神處漢幸望仙情舊廟¶
青林古新碑緑字生羣臣願封岱還駕勒鴻名¶
　　三月二十日詔宴樂游園賦得風字¶
樂游形勝地表裏望郊宫北闕連天頂南山對掌中皇¶
<pb:KR4h0161_WYG_008-15b>¶
恩貸芳月旬宴美成功魚戲芙蓉水鶯啼楊柳風春光¶
看欲暮天澤戀無窮長袖招斜日留光待曲終¶
　　奉和聖製暇日與兄弟同遊興慶宫作應制¶
漢武横汾日周王宴鎬年何如造區夏復此睦親賢巢¶
鳳新成閣飛龍舊躍泉棣華歌尚在桐葉戲仍傳禁籞¶
氛埃隔平臺景物連聖慈良有裕王道固無偏問俗兆¶
人阜觀風五教宣獻圖開益地張樂奏鈞天侍酒衢樽¶
滿詢芻諫鼓懸永言形友愛萬國共周旋¶
<pb:KR4h0161_WYG_008-16a>¶
　　扈從南出雀鼠谷¶
豫動二靈贊時巡四海威硤闗凌曙出平路半春歸霍¶
鎮迎雲䍐汾河送羽旗山南柳半密谷北草全稀遲日¶
移華葢和風入祫衣上林千里近應見百花飛¶
　　將赴朔方軍應制¶
禮樂逢明主韜鈐用老臣恭憑神武策逺御鬼方人供¶
帳榮恩餞山川喜詔巡天文日月麗朝賦管絃新幼志¶
傳三畧衰材謝六鈞膽猶忠作伴心故道為隣漢保河¶
<pb:KR4h0161_WYG_008-16b>¶
南地胡清塞北塵連年大軍後不日小康辰劍舞輕離¶
别歌酣忘苦辛從來思博望許國不謀身¶
　　酬崔光禄冬日述懐贈答(并序/)¶
　　　太極殿衆君子分司洛城自春涉秋日有遊討¶
　　　既而韋公出守兹樂便廢頃因公讌方接詠言¶
　　　崔光禄述志論文首貽雅唱諸公嘉徳叙事咸¶
　　　有報章若夫盛時榮位華景勝㑹此四者古難¶
　　　一遇而我輩比實兼之至於精言探道妙識發¶
<pb:KR4h0161_WYG_008-17a>¶
　　　義戲謔而逢䂓戒指諷而見師表益過三友豈¶
　　　易得乎謂膏澤傍潤芝蘭久襲韋公近之矣以¶
　　　文會友以友輔仁崔公近之矣其餘尋聲響答¶
　　　望形影赴故亦浚碧池之漣漪增瑶林之沃若¶
　　　是用綴集勒成一巻永存几閣之翫無忘歡好¶
　　　之時焉¶
徐陳嘗並作枚馬亦同時各負當朝譽俱承明主私夫¶
君邁前侣觀國騁奇姿山似鳴威鳳泉如出寶龜才雄¶
<pb:KR4h0161_WYG_008-17b>¶
子雲筆學廣仲舒帷紫綬拂三寺朱門臨九逵昔我含¶
香日聨爾縉雲司朝㩦蘭省步夕退竹林期中路一分¶
手數載來何遲求友還相得羣英復在兹留臺少人務¶
方駕遞尋追涉玩懐同賞霑芳憶共持迎賔南澗飲載¶
妓東城嬉春郊緑畝秀秋澗白雲滋名畫披人物良書¶
討滯疑興來光不惜歡往迹如遺嵗晏罷行樂層城間¶
所思夜魂燈處厭朝髪鏡前衰忽枉崔駰什兼流韋孟¶
詞曲髙彌寡和主善代為師齋戒觀華玉㽜連歎色絲¶
<pb:KR4h0161_WYG_008-18a>¶
終慙起予者何足與言詩¶
　　岳州别梁六入朝¶
逺蒞長沙渚欣逢賈誼才江山疲應接風日復晴開江¶
樹雲間斷湘山水上來近洲朝鷺集古戍夜猿哀岸柳¶
含蒼靄河蒲秀紫臺月餘偏地賞心盡故人杯自我違¶
京洛嗟君此泝洄容華因别老交舊與年頽夢見長安¶
陌朝宗實盛哉¶
　　對酒行巴陵作¶
<pb:KR4h0161_WYG_008-18b>¶
留侯封萬户園令壽千金本為成王業初由賦上林繁¶
榮安足恃霜露遞相尋鳥哭楚山外猿啼湘水陰夢中¶
城闕近天畔海雲深空對忘憂酒離憂不去心¶
　　岳州宴姚紹之(并序/)¶
　　　姚司馬往在柏臺每欽骨鯁及兹荒服偶得官¶
　　　聨復有令弟美尹芬芳襲予山寺外廬幽湥形¶
　　　勝童冠是集歡言賦詩¶
杞梓滯江濵光華向日新難兄金作友媚子玉為人山¶
<pb:KR4h0161_WYG_008-19a>¶
水含秋興池亭借善鄰簷松風送靜院竹鳥來馴翠斚¶
吹黄菊琱盤鱠紫鱗緩歌將醉舞為拂繡衣塵¶
　　遊洞庭湖¶
平湖曉望分仙嶠氣氛氲鼓枻乘清渚尋峰弄白雲江¶
寒天一色日靜水重紋樹坐㕘猿嘯沙行入鷺羣縁源¶
斑篠密罥徑緑蘿紛洞穴傳虚應楓林覺自薰雙童有¶
靈藥願取獻明君¶
　　岳州夜坐¶
<pb:KR4h0161_WYG_008-19b>¶
炎洲苦三伏永日卧孤城賴此閒庭夜蕭條夜月明獨¶
歌還太息幽感見餘聲江近鶴時叫山深猿屢鳴息心¶
觀有欲棄知返無名五十知天命吾其達此生¶
　　别㴩湖¶
念别㴩湖去浮舟更一臨千峰出浪險萬木抱烟深南¶
郡延恩渥東山戀宿心露花香欲醉時鳥囀餘音涉趣¶
皆留賞無奇不遍尋莫言山水間幽意在鳴琴¶
　　奉和聖製春日幸望春宫應制¶
<pb:KR4h0161_WYG_008-20a>¶
別館芳菲上苑東飛花澹蕩御筵紅城臨渭水天河靜¶
闕對南山雨露通繞殿流鶯凡幾樹當蹊亂蝶許多業¶
春園既醉心和樂共識皇恩造化同¶
　　舞馬千秋萬嵗樂府詞¶
金天誕聖千秋節玉醴還分萬壽觴試聽紫騮歌樂府¶
何如騄驥舞華岡連騫勢出魚龍變躞蹀驕生鳥獸行¶
嵗嵗相傳指樹日翩翩來伴慶雲翔¶
逺聽明君愛逸才玉鞭金翅引龍媒不因兹白人間有¶
<pb:KR4h0161_WYG_008-20b>¶
定是飛黄天上來影弄日華相照耀噴含雲色且徘徊¶
莫言闕下桃花舞别有河中蘭葉開¶
　　㴩湖山寺¶
空山寂歴道心生虚谷迢遥野鳥聲禪室從來塵外賞¶
香臺豈是世中情雲間東嶺千尋出樹裏南湖一片明¶
若使巢由知此意不將蘿薜易簪纓¶
　　幽州新嵗作¶
去嵗荆南梅似雪今春薊北雪如梅共知人事何常定¶
<pb:KR4h0161_WYG_008-21a>¶
且喜年華去復來邊鎮戍歌連夜動京城燎火徹明開¶
遥遥西向長安日願上南山壽一杯¶
　　醉中作¶
醉後方知樂彌勝未醉時動容皆是舞出語總成詩¶
　　奉和三日祓禊渭濵應制¶
青郊上已艷陽年紫禁皇遊祓渭川幸得歡娛承湛露¶
心同草樹樂春天¶
　　十五日夜御前口號踏歌詞¶
<pb:KR4h0161_WYG_008-21b>¶
花蕚樓前雨露新長安城裏太平人龍銜火樹千重艶¶
雞踏蓮花萬嵗春¶
帝宫三五戲春臺行雨流風莫妒來西域燈輪千影合¶
東華金闕萬重開¶
　蘇頲¶
　　頲字廷碩武功人幼敏悟一覽千言舉進士累遷¶
　　監察御史神龍中拜中書舍人父瓌同中書門下¶
　　三品父子同掌樞密時以為榮開元中遷紫微侍¶
<pb:KR4h0161_WYG_008-22a>¶
　　郎與宋璟同知政事後知益州大都督府長史事¶
　　卒諡曰文憲頲襲封許國公時稱小許公又與燕¶
　　國公張說稱望畧同時號燕許¶
　　紀事云瓌初未知頲一日有客詣瓌候於客次頲¶
　　擁篲庭廡間遺落一文字客取視之乃詠崑崙奴¶
　　詩云指如十挺墨耳似兩張匙異之良久瓌出與¶
　　客淹留言詠以其詩問瓌何人豈非是宗庶之孽¶
　　也瓌備言其事客驚訝之請瓌加禮收舉必蘇氏¶
<pb:KR4h0161_WYG_008-22b>¶
　　之令子也瓌稍稍親之有人獻兎懸於廊廡瓌召¶
　　令詠之曰兎子死蘭彈將來挂竹竿試將明鏡照¶
　　無異月中看瓌覽詩異之由是學問日新文章葢¶
　　代及帝平内難日夕制詔絡繹無非頲之所作¶
　　韋嗣立拜中書令瓌署官誥頲為之詞薛稷書時¶
　　謂三絶¶
　　東明觀道士周彦雲欲為其師立碑謂瓌曰成某¶
　　志不過煩相君諸子五郎文(頲/也)六郎書(詵善/八分)七郎¶
<pb:KR4h0161_WYG_008-23a>¶
　　致石瓌大笑口不言而心服其公¶
　　長安盛春遊頲製詩云飛埃結紅霧遊葢飄青雲¶
　　明皇嘉賞以御花親揷其巾上當時榮之¶
　古體詩¶
　　和杜主簿春日有所思¶
朝上髙樓上俯見洛陽陌揺蕩吹花風落英紛已積美¶
人不共此芳好空所惜攬鏡塵網滋當窻苔蘚碧緬懐¶
在雲漢良願暌枕席翻似無見時如何久為客¶
<pb:KR4h0161_WYG_008-23b>¶
　近體詩¶
　　春日芙蓉園侍宴應制¶
御道紅旗出芳園翠輦遊繞花開水殿架竹起山樓荷¶
芰輕薰幄魚龍出負舟寧如穆天子空賦白雲秋¶
　　奉和九日幸臨渭亭登髙應制(得時/字)¶
嘉會宜長日髙筵順動時曉光雲外洗晴色雨餘滋降¶
鶴因韶徳吹花入御詞願陪陽數節億萬九秋期(紀事/作并)¶
(數登髙日延齡命賞時宸遊天上轉秋物雨來滋降鶴/承仙馭吹花入睿詞㣲臣復何幸長得奉恩私語多不)¶
<pb:KR4h0161_WYG_008-24a>¶
(同今並/載之)¶
　　奉和聖製登驪山髙頂寓目應制¶
仙蹕御層氛髙髙積翠分巖聲中谷應天語半空聞豐¶
樹連黄葉函闗入紫雲聖圖恢㝢縣歌賦小横汾¶
　　遊禁苑幸臨渭亭遇雪應制¶
平明敞帝居霰雪下凌虚寫月含珠綴從風薄綺疏年¶
驚花絮蚤春應管絃初已屬雲天外欣承霈澤餘¶
　　春晚送瑕丘田少府還任因寄洛中鏡上人¶
<pb:KR4h0161_WYG_008-24b>¶
聞道還沂上因聲寄洛濱別時花欲盡歸處酒應春聚¶
散同行客悲歡屬故人少年追樂地遥贈一霑巾¶
　　興州出行¶
危途曉未分驅馬傍江濆滴滴泫花露微微出岫雲松¶
梢半吐月蘿翳漸移曛旅客腸應斷吟猿更使聞¶
　　邊秋薄暮¶
海外秋鷹擊霜前旅鴈歸邊風思鞞鼓落日慘旌麾浦¶
暗漁舟入川長獵騎稀客悲逢薄暮况乃事戎機¶
<pb:KR4h0161_WYG_008-25a>¶
　　經三泉路作¶
三月松作花春行日漸賒竹妨山鳥路藤蔓野人家透¶
石飛梁下尋雲絶磴斜此中誰與樂揮涕語年華¶
　　奉和聖製幸禮部尚書竇希玠宅應制¶
尚書列侯第外戚近臣家飛棟臨青綺迴輿轉翠華日¶
交當户樹泉漾滿池花圓頂圖嵩石方流擁魏沙豫遊¶
今聽履侍從昔鳴笳自有天文降無勞訪海槎¶
　　奉和聖製答張說出雀䑕谷¶
<pb:KR4h0161_WYG_008-25b>¶
雨施巡方罷雲從訓俗迴密途汾水衞清蹕晉郊陪寒¶
著山邊盡春當日下來御祠𤣥鳥應仙仗緑楊開作頌¶
音傳雅觀文色動台更知西向樂宸𦸼協鹽梅(頲詩盡/是中宗)¶
(時作惟此一/篇明皇時作)¶
　　恩制尚書省寮宴昆明池(同用/堯字)¶
露渥灑雲霄天官次斗杓昆明四十里空水極晴朝雁¶
似銜紅葉鯨疑噴海潮翠山來徹底白日去迴標泳廣¶
漁杈溢浮湥妓舫揺飽恩皆醉止合舞共歌堯¶
<pb:KR4h0161_WYG_008-26a>¶
　　奉和聖製幸望春宫送朔方大總管張仁亶¶
北風吹早雁日夕渡河飛氣冷膠應折霜明草正腓老¶
臣帷幄算元宰廟堂機餞飲迴仙蹕臨戎解御衣軍裝¶
乘曉發師律候春歸方佇勲庸盛天詞降紫微¶
　　同餞陽將軍兼源州都督御史中丞¶
右地接龜沙中朝任虎牙然明方改俗去病不為家將¶
禮登壇盛軍容出塞華朔風揺漢鼔邊馬思胡笳旗合¶
無邀正冠危有觸邪當看勞還日及此御溝花¶
<pb:KR4h0161_WYG_008-26b>¶
　　先是新昌小園期京兆尹一訪兼郎官數子自頃¶
　　　沈疴年復一年兹願不果率然成章¶
獨好中林隠先期上月春閒花傍户落喧鳥逼簷馴寂¶
寞東陂叟傳呼北里人在山琴易調開甕酒歸醇佇望¶
應三接彌留忽幾旬不疑丹火變空負緑條新鬭蟻聞¶
常日歌龍值此辰其如衆君子嘉會阻清塵¶
　　奉和初春幸太平公主南莊應制¶
主第山門起灞川宸遊風景入初年鳳凰樓下交天仗¶
<pb:KR4h0161_WYG_008-27a>¶
鳥鵲橋頭敞御筵往往花間逢綵石時時竹裏見紅泉¶
今朝扈蹕平陽館不羡乗槎雲漢邊¶
　　奉和春日幸望春宫應制¶
東望望春春可憐更逢晴日柳含烟宫中下見南山盡¶
城上平臨北斗懸細草偏承迴輦處飛花故落舞觴前¶
宸遊對此歡無極鳥哢聲聲入管絃¶
　　人日重宴大明宫恩賜綵縷人勝應制¶
疏龍磴道切昭回建鳳旗門繞帝臺七葉仙蓂依月吐¶
<pb:KR4h0161_WYG_008-27b>¶
千株御柳拂烟開初年競帖宜春勝長命先浮獻壽杯¶
是日皇靈知竊幸羣心就捧大明來¶
　　侍宴安樂公主山莊應制¶
駸駸羽騎歴城池帝女樓臺向晩披霧灑旌旗雲外出¶
風迴巖岫雨中移當軒半落天河水繞逕全低月樹枝¶
簫鼔宸遊陪宴日和鳴雙鳳喜來儀¶
　　興慶池侍宴應制¶
降鶴池前迴步輦棲鸞樹杪出行宫山光積翠遥疑逼¶
<pb:KR4h0161_WYG_008-28a>¶
　水態含青近若空直視天河垂象外俯窺京室畫圖中¶
　皇歡未使恩波極日暮樓船更起風¶
　　　扈從鄠杜間奉呈刑部尚書舅崔黄門馬常侍¶
　翠輦紅旗出帝京長楊鄠杜昔知名雲山一一看皆美¶
　竹樹蕭蕭畫不成羽騎將過持袂拂香車欲度捲簾行¶
　漢家曾草巡遊賦何似今來應聖明¶
　　　春晩紫微省直寄内¶
　直省清華接建章向來無事日猶長花間燕子棲鳷鵲¶
<pb:KR4h0161_WYG_008-28b>¶
　竹下鵷雛繞鳳凰内史通宵承紫誥中人落晩愛紅妝¶
　别離不慣無窮憶莫誤卿卿學太常¶
　　　寒食宴于中舍别駕兄弟宅¶
　子推山上歌龍罷定國門前結駟來始覩元昆鏘玉至¶
　旋聞季子佩刀迴晴花處處因風起御柳條條向日開¶
　自有長筵歡不極還將綵服詠南陔¶
　¶
御定全唐詩録卷八¶
