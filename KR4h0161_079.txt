# -*- mode: mandoku-view; -*-
#+TITLE: 御定全唐詩錄
#+DATE: 2015-08-25 00:43:40.850408
#+PROPERTY: ID KR4h0161
#+PROPERTY: BASEEDITION WYG    
#+PROPERTY: JUAN 卷八十
<pb:KR4h0161_WYG_079-1a>¶
　欽定四庫全書¶
御定全唐詩録巻八十¶
　　許渾¶
　　　渾字用晦丹陽人太和六年進士第為當塗太平¶
　　　二縣令以病免起潤州司馬大中三年為監察御¶
　　　史厯虞部貟外郎睦郢二州刺史有丁夘集¶
　　　紀事曰渾紀夢詩序云余甞夢登山有宫室凌雲¶
　　　人云此崑崙也既入見數人方欲招之至暮而罷¶
<pb:KR4h0161_WYG_079-1b>¶
　　　詩云曉入瑤臺露氣清坐中惟有許飛瓊塵心未¶
　　　盡俗緣在十里山前空月明或云改第二句為天¶
　　　風飛下歩虚聲韋莊讀渾詩云江南才子許渾詩¶
　　　字字清新句句竒十斛真珠量不盡恵休空作碧¶
　　　雲詞¶
　　　徐獻忠曰渾詩雖未登于珪璋之列而烟雲風鳥¶
　　　之思揉弄亦己盡態¶
　　　京口志晉時甞以丁夘日立埭因以名橋渾別墅¶
<pb:KR4h0161_WYG_079-2a>¶
　　在焉集以為名¶
　近體詩¶
　　閒居孟夏即事¶
綠樹䕃青苔柴門臨水開簟涼初熟麥枕膩乍經梅魚¶
躍海風起鼉鳴江雨來佳人竟何處日夕上樓臺¶
　　早秋¶
遙夜泛清瑟西風生翠蘿殘螢委玉露早雁拂金河髙¶
樹曉還宻逺山晴更多淮南一葉下自覺洞庭波¶
<pb:KR4h0161_WYG_079-2b>¶
　　溪亭¶
溪亭四面山横栁半溪灣蟬響螗蜋急魚深翡翠閒水¶
寒留客醉月上與僧還猶戀蕭蕭竹西齋未掩關¶
暖枕眠溪栁僧齋昨夜期茶香秋夢後松韻晚吟時共¶
戯魚翻藻爭棲鳥墜枝重陽應一醉栽菊助東籬¶
　　夜歸丁夘橋村舍¶
月涼風靜夜歸客泊巖前橋響犬遙吠庭空人散眠紫¶
蒲低水檻紅葉半江船自有還家計南湖二頃田¶
<pb:KR4h0161_WYG_079-3a>¶
　　南樓春望¶
南樓春一望雲水共昏昏野店歸山路危橋帶郭村晴¶
烟和草色夜雨長溪痕下岸誰家住殘陽半掩門¶
　　逰維山新興寺宿石屏村謝叟家¶
晚過石屏村村長日漸曛僧歸下嶺見人語隔溪聞谷¶
響寒耕雪山明夜燒雲家家扣銅鼔欲賽魯將軍(村有/魯肅)¶
(廟/)¶
　　宿開元寺西樓聞歌感賦¶
<pb:KR4h0161_WYG_079-3b>¶
誰家歌褭褭孤枕在西樓竹色寒清簟松香染翠幬月¶
移珠殿曉風遞玉箏秋日出應移棹三湘萬里愁¶
　　將歸塗口宿鬱林寺道𤣥上人院¶
春尋採藥翁歸路宿禪宫雲起客眠處月殘僧定中藤¶
花深洞水槲葉滿山風清境不能住朝朝慚逺公¶
　　重逰鬱林寺道𤣥上人院¶
藤杖叩松關春溪斸藥還雨晴巢燕急波暖浴鷗閒倚¶
檻花臨水回舟月照山憶歸師莫笑書劒在人間¶
<pb:KR4h0161_WYG_079-4a>¶
　　洛中秋日¶
故國無歸處官閒憶逺逰吳僧秣陵寺楚客洞庭舟久¶
病先知雨長貧早覺秋壯心能幾許伊水更東流¶
　　長安旅夜¶
久客怨長夜西風吹雁聲雲移河漢淺月泛露華清掩¶
瑟獨凝思緩歌空寄情門前有歸路迢遞洛陽城¶
　　旅懷¶
征車何軋軋南北極天涯孤枕易為客逺書難到家鄉¶
<pb:KR4h0161_WYG_079-4b>¶
連雲外樹城閉月中花猶有扁舟思前年別若耶¶
　　晚泊七里灘¶
天晚日沈沈歸舟繫栁隂江村平見寺山郭逺聞砧樹¶
宻猿聲響波澄雁影深榮華暫時事誰識子陵心¶
　　秋日赴闕題潼關驛樓¶
紅葉晚蕭蕭長亭酒一瓢殘雲歸太華疎雨過中條樹¶
色隨關迥河聲入海遙帝鄉明日到猶自夢漁樵¶
　　題鄒處士隠居¶
<pb:KR4h0161_WYG_079-5a>¶
桑柘滿江村西齋對海門浪衝髙岸響潮入小池渾嵒¶
樹䕃棊局山花落酒樽相逢亦留宿還似識王孫¶
　　題韋隠居西齋¶
斸藥去還歸家人半掩扉山風藤子落溪雨豆花肥寺¶
逺僧來少橋危客過稀不聞砧杵動應解製荷衣¶
　　春日題韋曲野老村舍¶
遶屋遍桑麻村南第一家林繁樹勢直溪轉水紋斜竹¶
楥晝看筍藥欄春賣花故園歸未得到此是天涯¶
<pb:KR4h0161_WYG_079-5b>¶
背嶺枕南塘數家村落長鶯啼幼婦嬾蠶出小姑忙煙¶
草近溝濕風花臨路香自憐非楚客春望亦心傷¶
　　恩德寺¶
樓臺横復重猶有半巖空蘿洞淺深水竹廊髙下風晴¶
山踈雨後秋樹斷雲中未盡平生意孤帆又向東¶
　　潼關蘭若¶
來往幾經過前軒枕大河逺帆春水濶髙寺夕陽多蝶¶
影下紅藥鳥聲喧綠蘿故山歸未得徒咏採薇歌¶
<pb:KR4h0161_WYG_079-6a>¶
　　題岫上人院¶
客病與僧閑頻來不掩關髙窗雲外樹疎磬雨中山離¶
索秋蟲響登臨夕鳥還心知落帆處明月淛河灣¶
　　贈裴處士¶
為儒白髮生鄉里早聞名煖酒雪初下讀書山欲明字¶
形翻鳥跡詩調合猿聲門外滄浪水知君欲濯纓¶
　　王居士¶
笻杖倚柴關都城賣卜還雨中耕白水雲外劚青山有¶
<pb:KR4h0161_WYG_079-6b>¶
藥身長健無機性自閒即應生羽翼華表在人間¶
　　征西舊卒¶
少年乗勇氣百戰過烏孫力盡邊城難功加上將恩曉¶
風聽戍角殘月倚營門自説輕身處金瘡有舊痕¶
　　聞薛先軰陪大夫看早梅因寄¶
澗梅寒正發莫信笛中吹素艷雪凝樹清香風滿枝折¶
驚山鳥散擕任野蜂隨今日從公醉何人到接䍦¶
　　再寄殷堯藩秀才¶
<pb:KR4h0161_WYG_079-7a>¶
直道知難用經年向水濱宅従栽竹貴家為買書貧就¶
學多新客登朝盡故人蓬萊自有路莫羨武陵春¶
　　姑熟官舍寄汝洛友人¶
官靜亦無能平生少面朋務閒唯印吏公退只碁僧藥¶
鼎初寒火書龕欲夜燈安知北溟水終日送摶鵬¶
　　晩發天井關寄李師海¶
山在水滔滔流年欲二毛湘潭歸夢逺燕趙客程勞露¶
曉紅蘭重雲晴碧樹髙逢秋正多感萬里別同袍¶
<pb:KR4h0161_WYG_079-7b>¶
　　崇聖寺別楊至之¶
蕭寺暫時逢離憂滿病容寒齋秋少燕隂壁夜多蛩樹¶
暗水千里山深雲萬重懷君在書信莫過雁回峯¶
　　送段覺歸杜曲閒居¶
書劒南歸去山扉別幾年苔侵巖下路果落洞中泉紅¶
葉髙齋雨青蘿曲檻烟寧知逺逰客羸馬太行前¶
　　送客¶
南國別經年雲晴波接天蒲深鸂鶒戱花暖鷓鴣眠竹¶
<pb:KR4h0161_WYG_079-8a>¶
暗湘妃廟楓隂楚客船唯應洞庭月萬里共嬋娟¶
　　送客歸湘楚¶
無辭一盃酒昔日與君深秋色換歸鬢曙光生別心桂¶
花山廟冷楓樹水樓隂此路千餘里應勞楚客吟¶
　　送客南歸有懷¶
綠水暖青蘋湘潭萬里春瓦樽迎海客銅鼓賽江神避¶
雨松楓岸看雲楊栁津長安一杯酒座上有歸人¶
　　送客歸吳興¶
<pb:KR4h0161_WYG_079-8b>¶
綠水棹雲月洞庭歸路長春橋懸酒幔夜柵集茶檣箬¶
葉沈溪暖蘋花遶郭香應逢栁太守為説過瀟湘¶
　　松江渡送人¶
故國今何在扁舟竟不歸雲移山漠漠江濶樹依依晚¶
色千帆落秋聲一雁飛此時兼送客凭檻欲沾衣¶
　　重經姑蘇懷古¶
香徑遶吳宫千帆落照中鸛鳴山欲雨魚躍海多風城¶
帶晚莎綠池連秋蓼紅當年國門外誰識伍員忠¶
<pb:KR4h0161_WYG_079-9a>¶
　　對雪¶
飛舞北風涼玉人歌玉堂簾帷増曙色珠翠發寒光栁¶
重絮微濕梅繁花未香兹辰賀豐嵗簫鼓宴梁王¶
　　看雪¶
松亞竹珊珊心知萬井歡山明迷舊徑溪滿漲新瀾客¶
醉瑤臺曙兵防玉塞寒紅樓知有酒誰肻學袁安¶
　　陪少師李相國崔賓客宴居守狄僕射池亭¶
池色似瀟湘仙舟日正長燕飛驚蛺蝶魚戲動鴛鴦雲¶
<pb:KR4h0161_WYG_079-9b>¶
聚歌初轉風回舞欲翔暖醅松葉嫩寒粥杏花香羅綺¶
留春色笙竽送晚光何須明月夜紅燭在華堂¶
　　嵗暮自廣江至新興往復中題峽山寺¶
夜醉晨方醒孤吟恐失羣海鰌潮上見江鵠霧中聞未¶
臘梅先實經冬草自薫樹隨山崦合泉到石稜分虎跡¶
空林雨猿聲絶嶺雲蕭蕭異鄉鬢明日共絲棼¶
薄暮緣西峽停橈一訪僧鷺巢横卧栁猿飲倒垂藤水¶
曲巖千疊雲重樹百層山風寒殿磬溪雨夜船燈灘漲¶
<pb:KR4h0161_WYG_079-10a>¶
危槎沒泉衝怪石崩中臺一襟淚嵗杪別良朋¶
宻樹分蒼壁長溪抱碧岑海風聞鶴逺潭日見魚深松¶
蓋環清韻榕根架綠隂(南方大葉榕樹枝危者/輒生根垂入地如柱大)洞丁多¶
斵石蠻女半淘金(端州斵石塗涯/縣淘金為業)南浦驚春至西樓送¶
月沈江流不過嶺何處寄歸心¶
月在行人起千峯復萬峯海虚爭翡翠溪邏鬭芙蓉(南/方)¶
(呼市為虚呼戍為邏新/州有翡翠虚芙蓉邏也)古木髙生斛隂池滿種松(木斛/花生)¶
(于他樹槎枿池沼/多松謂之水松也)火探深洞燕香送逺潭龍(南方持火/于乳洞中)¶
<pb:KR4h0161_WYG_079-10b>¶
(取燕而食康州悦城縣有媪龍即蛇也隨水/往舟船至人家或千里外皆以香果酒送之)藍塢寒先¶
燒禾堂晚併舂(種藍多有塢先燒其地人/以木槽舂禾謂之舂堂)更投何處宿¶
西峽隔雲鐘¶
　　奉賀盧大夫新立假山¶
巖谷留心賞為山極自然孤峯空逬筍攅蕚旋開蓮黛¶
色朱樓下雲形繡户前砌塵凝積靄簷溜掛飛泉樹暗¶
壺中月花香洞裏天何如謝康樂海嶠獨題篇¶
　　冬日宣城開元寺贈元孚上人¶
<pb:KR4h0161_WYG_079-11a>¶
一鉢事南宗僧儀稱病容曹溪花裏別蕭寺竹前逢燭¶
影深寒殿經聲徹曙鐘欲齋簷下鴿初定壁吟蛩詩繼¶
休遺韻書傳永逸蹤藝多人譽洽緣絶道情濃汲澗瓶¶
沈藻眠階錫挂松雲鳴新放鶴池卧舊降龍露茗山厨¶
焙霜秔野碓舂梵文明處譯禪衲暖時縫層塔題應遍¶
飛軒步不慵繡梁交薜茘畫井倒芙蓉翠户垂旗網朱¶
牕列劒鋒寒風金磬逺晴雪玉樓重妙理三乗達清才¶
萬象供山髙横睥睨灘淺聚艨艟㣲靄蒼平楚殘暉淡¶
<pb:KR4h0161_WYG_079-11b>¶
逺峯林疎霜槭槭波靜月溶溶劒出因雷煥琴全遇蔡¶
邕西方如有社支許合相従¶
　　贈蕭鍊師¶
　　　鍊師貞元初自梨園選為内伎善舞柘枝宫中¶
　　　莫有倫比者寵錫甚厚及駕幸奉天以病不獲¶
　　　隨輦遂失所止洎復宫闕上頗懷其藝求之浹¶
　　　旬得于人間後聞神仙之事謂長生可致乞奉¶
　　　黄老上許之詔居嵩南洞青觀迨今八十餘矣¶
<pb:KR4h0161_WYG_079-12a>¶
　　　雪膚花顔與昔無異則知龜鶴之夀安得不由¶
　　　所尚哉因賦是詩題于院壁¶
曽試昭陽曲瑤階帝自臨紅珠絡繡帽翠鈿束羅襟雙¶
闕朝塵起千門宿霧隂出宫迷國步回駕軫皇心桂殿¶
春空晚椒房夜自深急宣求故劒㝠契得遺簪暗記神¶
仙傳潛封女史箴壺中知日永掌上畏年侵莫比班家¶
扇寧同卓氏琴雲車辭鳯輦羽帔別鴛衾網斷魚逰藻¶
籠閒鶴戯林洛烟浮碧漢嵩月上丹岑露草爭三秀風¶
<pb:KR4h0161_WYG_079-12b>¶
篁共八音吹笙延鶴舞敲磬引龍吟旄節纎腰舉霞杯¶
皓腕斟還磨照寳鏡猶挿辟寒金東海人情變南山聖¶
夀嶔朱顔常似渥綠髮己加尋養氣齊生死留形盡古¶
今更來應不見雞犬日駸駸¶
　　村舍¶
自剪青莎織雨衣南村煙火是柴扉萊妻早報蒸藜熟¶
童子遙迎種豆歸魚下碧潭當鏡躍鳥還青嶂拂屏飛¶
花時未免人來往欲買嚴光舊釣磯¶
<pb:KR4h0161_WYG_079-13a>¶
尚平多累自歸難一日身閒一日安山逕有雲收獵網¶
水門無月掛魚竿花間酒氣春風逺竹裏碁聲夜雨寒¶
三頃水田秋更熟北忩誰拂舊塵冠¶
　　卧病¶
寒窻燈盡月斜暉珮馬朝天獨掩扉清露己凋秦塞栁¶
白雲空長越山薇病中送客難為別夢裏還家不當歸¶
惟有寄書書未得卧聞燕雁向南飛¶
　　潁州従事西湖亭讌餞¶
<pb:KR4h0161_WYG_079-13b>¶
西湖清讌不知回一曲離歌酒一杯城帶夕陽聞鼓角¶
寺臨秋水見樓臺蘭堂客散蟬猶噪桂檝人稀鳥自來¶
獨想征帆去鞏洛此中霜菊正花開¶
　　韶州驛樓宴罷¶
簷外千帆背夕陽歸心杳杳鬢蒼蒼嶺猿羣宿夜山靜¶
沙鳥獨飛秋水涼露墮桂花碁局濕風吹荷葉酒瓶香¶
主人不醉下樓去月在南軒更漏長¶
　　晚自東郭回留一二逰侣¶
<pb:KR4h0161_WYG_079-14a>¶
鄉心迢遞宦情微吏散尋幽竟落暉林下草腥巢鷺宿¶
洞前雲濕雨龍歸鐘隨野艇回孤棹鼓絶山城掩半扉¶
今夜西齋好風月一瓢春酒莫相違¶
　　姑熟官舍¶
草生官舍似閒居雪照南窻滿素書貧後始知為吏拙¶
病來還喜識人疎青雲豈有窺梁燕濁水應無避釣魚¶
不待秋風便歸去紫陽山下是吾廬¶
　　南海府罷南康阻淺行侣稍稍登陸主人燕餞至¶
<pb:KR4h0161_WYG_079-14b>¶
　　　頻暮宿東溪¶
暗灘水落漲虚沙灘去秦吳萬里賖馬上折殘江北栁¶
舟中開盡嶺南花離歌不斷如留客歸夢初驚似到家¶
山鳥一聲人未起半牀春月在天涯¶
　　夜歸驛樓¶
水晚雲秋山不窮自疑身在畫屏中孤舟移棹一江月¶
髙閣捲簾千樹風窻下覆碁殘局在橘邊沽酒半壜空¶
早炊香稻待鱸鱠南渚未明尋釣翁¶
<pb:KR4h0161_WYG_079-15a>¶
　　早發天台中巖寺度關嶺次天姥岑¶
來往天台天姥間欲求真訣駐衰顔星河半落巖前寺¶
雲霧初開嶺上關丹壑樹多風浩浩碧溪苔淺水潺潺¶
可知劉阮逢人處行盡深山又是山¶
　　自楞伽寺晨起泛舟道中有懷¶
碧樹蒼蒼茂苑東佳期迢逓路何窮一聲山鳥曙雲外¶
萬㸃水螢秋草中門掩竹齋微有月棹移蘭渚淡無風¶
欲知此路堪惆悵菱葉蓼花連故宫¶
<pb:KR4h0161_WYG_079-15b>¶
　　滄浪峽¶
纓帶流塵髮半霜獨尋殘月下滄浪一聲溪鳥暗雲散¶
萬片野花流水香昔日未知方外樂暮年初信夢中忙¶
紅蝦青鯽紫芹脆歸去不辭來路長¶
　　鶴林寺中秋夜翫月¶
待月東林月正圓廣庭無樹草無煙中秋雲盡出滄海¶
半夜露寒當碧天輪彩漸移金殿外鏡光猶掛玉樓前¶
莫辭逺曙殷勤望一墮西巖又隔年¶
<pb:KR4h0161_WYG_079-16a>¶
　　朝臺送客有懷¶
趙佗西拜己登壇馬援南征土宇寛越國舊無唐印綬¶
蠻鄉今有漢衣冠江雲帶日秋偏熱海雨隨風夏亦寒¶
嶺北歸人莫回首蓼花楓葉萬重灘¶
　　題崔處士山居¶
坐窮今古掩書堂二頃湖田一半荒荆樹有花兄弟樂¶
橘林無實子孫忙龍歸曉洞雲猶濕麝過春山草自香¶
向夜欲歸心萬里故園松月更蒼蒼¶
<pb:KR4h0161_WYG_079-16b>¶
　　錢塘青山李隠居西齋¶
小隠西亭為客開翠蘿深處遍蒼苔林間掃石安碁局¶
巖下分泉逓酒杯蘭葉露光秋月上蘆花風起夜潮來¶
雲山遶屋猶嫌淺欲棹漁舟近釣臺¶
　　晚自朝臺至韋隠居郊園¶
秋來鳬雁下方塘繫馬朝臺步夕陽村徑繞山松葉暗¶
柴門臨水稻花香雲連海氣琴書潤風帶潮聲枕簟涼¶
西下磻溪猶萬里可能垂白待文王¶
<pb:KR4h0161_WYG_079-17a>¶
　　再逰姑蘇玉芝觀¶
髙梧一葉下秋初迢逓重廊舊寄居月過碧忩今夜酒¶
雨昏紅壁去年書玉池露冷芙蓉淺瓊樹風髙薜茘疎¶
従此扁舟更東去仙翁應笑為鱸魚¶
　　元處士自洛歸宛陵山居見示詹事相公餞行之¶
　　　什因贈¶
紫霄峯下絶韋編舊隠相如結襪前月落尚留東閣醉¶
風髙還憶北䆫眠江城夜別瀟瀟雨山檻晴歸漠漠煙¶
<pb:KR4h0161_WYG_079-17b>¶
一頃豆花三頃竹想應抛却釣魚船¶
　　病間寄郡中文士¶
盧橘含花處處香老人依舊卧清漳心同客舍驚秋早¶
跡似僧齋厭夜長風捲翠簾琴自響露凝朱閣簟先涼¶
明朝欲醉文中彦猶覺吟聲帶越鄉¶
　　京口間居寄兩都親友¶
吳門煙月昔同逰楓葉蘆花並客舟聚散有期雲北去¶
浮沈無計水東流一樽酒盡青山暮千里書回碧樹秋¶
<pb:KR4h0161_WYG_079-18a>¶
何處相思不相見鳯城宫闕楚江樓¶
　　晨起白雲樓寄龍興江準上人兼呈竇秀才¶
兹樓今是望鄉臺鄉信全稀曉雁哀山翠萬重當檻出¶
水光千里抱城來東巖月在僧初定南浦花殘客未回¶
欲弔靈均能去否秋風還有木蘭開¶
　　寄房千里博士¶
春風白馬紫絲韁正值蠶眠未採桑五夜有心隨暮雨¶
百年無節待秋霜重尋繡帶朱藤合更認羅裙碧草長¶
<pb:KR4h0161_WYG_079-18b>¶
為報西逰減離恨阮郎纔去嫁劉郎(雲溪友議云千里/初上第逰嶺徼有)¶
(進士韋滂者自南海邀趙氏來為房妾房赴京調選與/趙別約中秋為期趙極悵戀房至襄州逢渾赴𢎞農公)¶
(番禺之命乃以情意相託許諾焉比到府邸遣人訪之/則趙已却従韋矣因寄房詩云云房聞之幾有歐陽四)¶
(門詹太原之慘風渾集所載稍異首二句云脩蛾顰翠/倚柔桑遙謝春  白面郎結句云何處野花何處水下)¶
(峯流出一渠香題云途經敷水不云寄房想為房諱之/故改句并改題耳又才調集載此詩題云客有新豐館)¶
(題怨別之詞因詰傳吏盡得其實/偶作四韻嘲之或亦渾所改題也)¶
　　別表兄軍倅¶
　　　余祇命南海至廬陵逢表兄軍倅奉使淮海別¶
<pb:KR4h0161_WYG_079-19a>¶
　　　後却寄是詩¶
盧橘花香拂釣磯佳人猶舞越羅衣三洲水淺魚來少¶
五嶺山髙雁到稀客路晚依紅樹宿鄉關朝望白雲歸¶
交親不念征南吏一夜風帆去似飛¶
　　與韓鄭二秀才同舟東下洛中親友送至景雲寺¶
三十六峯横一川緑波無路草芊芊牛羊晚食鋪平地¶
鵰鶚晴飛摩逺天洛客盡回臨水寺楚人皆逐下江船¶
東西未有相逢日更把繁花共醉眠¶
<pb:KR4h0161_WYG_079-19b>¶
　　凌歊臺送韋秀才¶
雲起髙臺日未沈數村殘照半巖隂野蠶成繭桑柘盡¶
溪鳥引雛蒲稗深帆勢依依投極浦鐘聲杳杳隔前林¶
故山迢逓故人去一夜月明千里心¶
　　送郭秀才逰天台¶
　　　余甞與郭秀才同翫朱審畫天台山圖秀才因¶
　　　遊是山題詩贈別¶
雲埋隂壑雪凝峯半壁天台己萬重人度碧溪疑輟棹¶
<pb:KR4h0161_WYG_079-20a>¶
僧歸蒼嶺似聞鐘暖眠鸂鶒晴灘草髙掛獮猴暮澗松¶
曽約共逰今獨去赤城西面水溶溶¶
　　送杜秀才往桂林¶
桂州南去與誰同處處山連水自通兩岸曉烟千里草¶
半帆斜日一江風瘴雨欲來楓樹黑火雲初起荔枝紅¶
愁君路逺銷年月莫滯三湘五嶺中¶
　　送蕭處士歸緱嶺別業¶
醉斜烏帽髮如絲曽看仙人一局碁賓館有魚為客久¶
<pb:KR4h0161_WYG_079-20b>¶
鄉書無雁到家遲緱山住近吹笙廟湘水行逢鼔瑟祠¶
今夜月明何處宿九疑雲盡碧參差¶
　　送張尊師歸洞庭¶
能琴道士洞庭西風滿歸帆路不迷對岸水花霜後淺¶
傍簷山果雨來低杉松近晚移茶崦巖谷初寒蓋藥畦¶
他日相思兩行字無人知處武陵溪¶
　　咸陽城東樓¶
一上髙城萬里愁蒹葭楊栁似汀洲溪雲初起日沈閣¶
<pb:KR4h0161_WYG_079-21a>¶
山雨欲來風滿樓鳥下綠蕪秦苑夕蟬鳴黄葉漢宫秋¶
行人莫問當年事故國東來渭水流¶
　　登故洛陽城¶
禾黍離離半野蒿昔人城此豈知勞水聲東去市朝變¶
山勢北來宫殿髙鴉噪暮雲歸古堞雁迷寒雨下空壕¶
可憐緱嶺登仙子獨自吹笙醉碧桃¶
　　金陵懷古¶
玉樹歌殘王氣終景陽兵合戍樓空松楸逺近千官塜¶
<pb:KR4h0161_WYG_079-21b>¶
禾黍髙低六代宫石燕拂雲晴亦雨江豚吹浪夜還風¶
英雄一去豪華盡惟有青山似洛中¶
　　凌歊臺¶
宋祖凌歊樂未回三千歌舞宿層臺湘潭雲盡暮山出¶
巴蜀雪消春水來行殿有基荒薺合寢園無主野棠開¶
百年便作萬年計嵒畔古碑空綠苔(凌歊臺在今當塗/黄山直踞大江上)¶
(西望江流天門中豁真有従巴蜀髙擁而來之勢稍東/直瞰牛渚磯潭水深黑不測潭上諸山環峙薄暮嵐消)¶
(山見則暮山雲盡而出尤對岸真景俗本作湘潭字蓋/江潭之誤也宋祖亦非髙祖裕宋二武皆稱祖地志稱)¶
<pb:KR4h0161_WYG_079-22a>¶
(世祖孝武登此臺置離宫本紀亦載其幸南豫州者再/校獵姑孰者一是甞嗤髙祖裕為田舍翁者三千歌舞)¶
(固宜有之百年便作萬年計又似約畧孝武後人借南/苑三百年癡想㮣入之以盡宋事要使寛展耳諸家駁)¶
(此多未當/特著之)¶
　　驪山¶
聞説先皇醉碧桃日華浮動鬱金袍風隨玉輦笙歌迥¶
雲捲珠簾劒佩髙鳯輦北歸山寂寂龍旟西幸水滔滔¶
蛾眉沒後廵逰少瓦落宫牆見野蒿¶
　　四皓廟¶
<pb:KR4h0161_WYG_079-22b>¶
桂香松暖廟門開獨㵼椒漿奠一杯秦法未興鴻己去¶
漢儲將廢鳯還來紫芝翳翳多青草白日蒼蒼半綠苔¶
山下驛塵南竄路不知冠蓋幾人回¶
　　題衛將軍廟¶
　　　將軍名逖陽羨人少習詩書學弓劒有武略二¶
　　　十七㳺并汾間遇神堯皇帝始建義旗逖以勇¶
　　　藝進備行列洎擒竇建德逖時挾鎗劒前突後¶
　　　翼太宗顧而奇之天下既定錄其功拜將軍宿¶
<pb:KR4h0161_WYG_079-23a>¶
　　　衛以母老病且乞歸侍殘年辭㫖哀激詔許之¶
　　　既而以孝敬睦閨門以然信居鄉里及卒邑人¶
　　　懷其賢廟于荆溪之湄以平生弓甲懸東西廡¶
　　　下嵗時祠祭頗福其土焉文士王敖撰碑辭實¶
　　　詳備惜乎國史闕書其人因題是詩于廟壁¶
武牢關下䕶龍旗挾槊彎弓馬上飛漢業未興王霸在¶
秦軍纔散魯連歸墳穿大澤埋金劒廟枕長溪挂鐵衣¶
欲奠忠魂何處問葦花楓葉雨霏霏¶
<pb:KR4h0161_WYG_079-23b>¶
　　塞下¶
夜戰桑乾北秦兵半不歸朝來有鄉信猶自寄征衣¶
　　長安早春懷江南¶
雲月有歸處故山清洛南秦城一花發春夢遍江潭¶
　　秦樓曲¶
秦女夢餘仙路遙月䆫風簟夜迢迢伴郎翠鳯雙飛去¶
三十六宫聞玉簫¶
　　秋思¶
<pb:KR4h0161_WYG_079-24a>¶
琪樹西風枕簟秋楚雲湘水憶同逰髙歌一曲掩明鏡¶
昨日少年今白頭¶
　　學仙¶
心期仙訣意無窮彩畫雲車起夀宫聞有三山未知處¶
茂陵松栢滿西風¶
　　宿咸宜觀¶
羽袖飄飄香夜風翠幢歸殿玉壇中步虚聲盡天未曉¶
雲壓桃花月滿空¶
<pb:KR4h0161_WYG_079-24b>¶
　　遊楞伽寺¶
碧煙秋寺泛湖來水浸城根古堞摧盡日傷心人不見¶
石楠花發舊歌臺¶
　　守風淮隂¶
遙見江隂夜漁客因思京口釣魚時一潭明月萬株栁¶
自去自來人不知¶
　　客有卜居不遂薄逰汧隴因題¶
海燕西飛向日斜天門遙望五侯家樓臺深鎖無人到¶
<pb:KR4h0161_WYG_079-25a>¶
落盡東風第一花¶
　　寄桐江隠者¶
潮去潮來洲渚春山花如繡草如茵嚴陵臺下桐江水¶
解釣鱸魚能幾人¶
　　重別曽主簿¶
淚沿紅粉濕羅巾重繫蘭舟勸酒頻留却一枝河畔栁¶
明朝猶有逺行人¶
　　送楊發東歸¶
<pb:KR4h0161_WYG_079-25b>¶
紅花半落燕于飛同客長安今獨歸一紙鄉書報兄弟¶
還家羞着別時衣¶
　　送宋處士歸山¶
賣藥修琴歸去遲山風吹老桂花枝世間甲子須臾事¶
逢着仙人莫看棋¶
　　謝亭送別¶
勞歌一曲解行舟紅葉青山水急流日暮酒醒人己逺¶
滿天風雨下西樓¶
<pb:KR4h0161_WYG_079-26a>¶
　　　緱山廟¶
　王子求仙月滿臺玉笙清轉鶴徘徊曲終飛去不知處¶
　山下碧桃春自開¶
　　喻鳬¶
　　　鳬毗陵人體賈島為詩甞以其業謁杜紫微不遇¶
　　　曰吾詩無羅綺鉛粉宜其不售也後登開成五年¶
　　　進士第終烏程令¶
　　近體詩¶
<pb:KR4h0161_WYG_079-26b>¶
　　　夏日因懷陽羨舊逰寄斐書記¶
　落日太湖西波涵萬象低藕花薫浦溆菱蔓匿鳬鷖樹¶
　及長橋盡灘迴七里迷還因坐籌暇時一夢荆溪¶
　　　憶友人¶
　銀地無塵金菊開紫梨紅棗&KR1089;莓苔一泓秋水一輪月¶
　今夜故人來不來¶
　¶
御定全唐詩錄巻入十¶
