# -*- mode: mandoku-view; -*-
#+TITLE: 御定全唐詩錄
#+DATE: 2015-08-25 00:43:39.865458
#+PROPERTY: ID KR4h0161
#+PROPERTY: BASEEDITION WYG    
#+PROPERTY: JUAN 卷三十六
<pb:KR4h0161_WYG_036-1a>¶
　欽定四庫全書¶
御定全唐詩録巻三十六¶
　　韋應物¶
　　　應物京兆長安人周逍遥公夐之後少以三衛郎¶
　　　事明皇後折節讀書辟從事河陽永泰中授京兆¶
　　　功曹遷洛陽丞兩軍騎士驕横繩以法被訟棄官¶
　　　起為鄠令大厯中制除櫟陽令復以疾謝歸建中¶
　　　初拜比部員外郎出為滁州刺史久之改江州追¶
<pb:KR4h0161_WYG_036-1b>¶
　　　赴闕擢左司郎中貞元初復出為蘇州刺史應物¶
　　　性髙潔鮮食寡欲所居焚香掃地而坐其為詩馳¶
　　　驟建安以還各得風韻而擺去陳言格力閒暇意¶
　　　致簡逺超然似其為人詩家比之陶元亮稱陶韋¶
　　　云¶
　　　白樂天云蘇州歌行才麗之外頗近興諷其五言¶
　　　詩又髙雅閒淡自成一家體今之秉筆者誰能及¶
　　　之然當蘇州在時人亦未甚愛重必待身後然後¶
<pb:KR4h0161_WYG_036-2a>¶
　　貴之¶
　　蘇東坡云蘇李劉曹謝陶固巳至矣李杜以絶世¶
　　之資凌跨百代後之詩人繼出而才不逮意獨應¶
　　物栁子厚發纎穠於簡古寄至味於澹泊非餘子¶
　　所及也¶
　　朱晦菴語録云蘇州髙於王維孟浩然諸人以其¶
　　無聲色臭味也又云其詩無一字造作直是自在¶
　　氣象近道¶
<pb:KR4h0161_WYG_036-2b>¶
　　劉須溪云韋應物居官自愧閔閔有恤人之心其¶
　　詩如深山採藥飲泉坐石日晏忘歸與孟浩然雖¶
　　意趣相似而出處不同又云誦韋蘇州一二語髙¶
　　處有山泉極品之味¶
　古體詩¶
　　相逢行¶
二十登漢朝英聲邁今古適從東方來又欲謁明主猶¶
酣新豐酒尚帶灞陵雨邂逅兩相逢别來問寒暑寧知¶
<pb:KR4h0161_WYG_036-3a>¶
白日晩暫向花間語忽聞長樂鐘走馬東西去¶
　　鷓鴣啼¶
可憐鷓鴣飛飛向樹南枝南枝日照暖北枝霜露滋露¶
滋不堪棲使我夜常啼願逢雲中鶴啣我向寥廓願作¶
城上烏一年生九雛何不舊巢住枝弱不得去何意道¶
苦辛客子常畏人¶
　　擬古詩¶
辭君逺行邁飲此長恨端巳謂道里逺如何中險艱流¶
<pb:KR4h0161_WYG_036-3b>¶
水赴大壑孤雲還暮山無情尚有歸行子何獨難驅車¶
背鄉園朔風巻行迹嚴冬霜斷肌日入不遑息憂歡容¶
髪變寒暑人事易中心君詎知氷玉徒貞白¶
黄鳥何闗闗幽蘭亦靡靡此時深閨婦日照紗窗裏娟¶
娟雙青蛾微微啟玉齒自惜桃李年誤身遊俠子無事¶
久離别不知今生死¶
綺樓何氛氲朝日正杲杲四壁含清風丹霞射其牖玉¶
顔工哀囀絶代非世有但感離恨情不知誰家婦孤雲¶
<pb:KR4h0161_WYG_036-4a>¶
忽無色邊馬為迴首曲絶碧天髙餘聲散秋草徘徊帷¶
中意獨夜不堪守思逐朔風翔一去千里道¶
嘉樹藹初緑蘼蕪吐幽芳君子不在賞寄之雲路長路¶
長信難越惜此芳時歇孤鳥去不還緘情向天末¶
月滿秋夜長驚烏號北林天河横未落斗柄當西南寒¶
蛩悲洞房好鳥無遺音商飇一夕至獨宿懐重衾舊交¶
日千里隔我浮與沈人生豈草木寒暑移此心¶
春至林木變洞房夕含清單居誰能裁好鳥對我鳴良¶
<pb:KR4h0161_WYG_036-4b>¶
人久燕趙新愛移平生别時雙鴛綺留此千恨情碧草¶
生舊迹緑琴歇芳聲思將魂夢歡反側寐不成擥衣迷¶
所次起望空前庭孤影中自惻不知雙涕零¶
有客天一方寄我孤桐琴迢迢萬里隔託此傳幽音氷¶
霜中自結龍鳯相與吟絃以昭清直漆以形交深¶
白日淇上沒空閨生逺愁寸心不可限淇水長悠悠芳¶
樹正妍鬰春禽自相求徘徊東西廂孤妾誰與儔年華¶
逐絲淚一落俱不収¶
<pb:KR4h0161_WYG_036-5a>¶
　　雜體¶
沈沈匣中鏡為此塵垢蝕輝光何所如月在雲中黒南¶
金既雕錯鞶帶共輝餙空存鑒物名坐使妍媸惑美人¶
竭肝膽思照氷玉色自非磨瑩工日日空歎息¶
春羅雙鴛鴦出自寒夜女心精煙霧色指厯千萬緒長¶
安貴豪家妖艶不可數裁此百日功唯將一朝舞舞罷¶
復裁新豈思勞者苦¶
同聲自相應體質不必齊誰知賈人鐸能使大樂諧鏗¶
<pb:KR4h0161_WYG_036-5b>¶
鏘發宫徵和樂變其哀人神既昭享鳯鳥亦下來豈非¶
至賤物一奏升天階物情茍有合莫問玉與泥¶
　　與友生野飲效陶體¶
攜酒花林下前有千載墳於時不共酌奈此泉下人始¶
自翫芳物行當念徂春聊舒逺世蹤坐望還山雲且遂¶
一歡笑焉知賤與貧¶
　　效陶彭澤¶
霜露悴百草時菊獨妍華物性有如此寒暑其奈何掇¶
<pb:KR4h0161_WYG_036-6a>¶
英泛濁醪日入㑹田家盡醉茅簷下一生豈在多¶
　　縣齋¶
仲春時景好草木漸舒榮公門且無事微雨園林清泱¶
泱水泉動忻忻衆鳥鳴閒齋始延矚東作興庶甿即事¶
玩文墨抱冲披道經於焉日澹泊徒使芳尊盈¶
　　觀早朝¶
伐鼓通嚴城車馬溢廣躔煌煌列明燭朝服照華鮮金¶
門杳深沈尚聽清漏傳河漢忽巳沒司閽啟晨闗丹殿¶
<pb:KR4h0161_WYG_036-6b>¶
據龍首崔嵬對南山寒生千門裏日照雙闕間禁旅下¶
成列爐香起中天輝輝覩明聖濟濟行俊賢媿無鴛鷺¶
姿短翮空飛還誰當假毛羽雲路相追攀¶
　　燕居即事¶
蕭條竹林院風雨叢蘭折幽鳥林上啼青苔人跡絶燕¶
居日巳永夏木紛成結几閣積羣書時來北窗閲¶
　　幽居¶
貴賤雖異等出門皆有營獨無外物牽遂此幽居情微¶
<pb:KR4h0161_WYG_036-7a>¶
雨夜來過不知春草生青山忽巳曙鳥雀繞舍鳴時與¶
道人偶或隨樵者行自當安蹇劣誰謂薄世榮¶
　　曉坐西齋¶
鼕鼕城鼓動稍稍林鵶去栁意不勝春巖光巳知曙寢¶
齋有單綈靈藥為朝茹盥潄忻景清焚香澄神慮公門¶
自常事道心寧異處¶
　　野居¶
結髪屢辭秩立身本疎慢今得罷守歸幸無世欲患棲¶
<pb:KR4h0161_WYG_036-7b>¶
止且偏僻嬉遊無早晏逐兎上坡岡捕魚縁石澗髙歌¶
意氣在貰酒貧居慣時啟北窗扉豈將文墨間¶
　　秋夜¶
暗窗涼葉動秋齋寢席單憂人半夜起明月在林端一¶
與清景遇毎憶平生歡如何方惻愴披衣露更寒¶
　　西郊燕集¶
濟濟衆君子髙晏及時光羣山靄遐矚緑野布熈陽列¶
坐遵曲岸披襟襲蘭芳野庖薦嘉魚激澗泛羽觴衆鳥¶
<pb:KR4h0161_WYG_036-8a>¶
鳴茂林緑草延髙岡盛時易徂謝浩思坐飄颺眷言同¶
心友兹遊安可忘¶
　　南塘泛舟㑹元六昆季¶
端居倦時燠輕舟泛迴塘微風飄襟散横吹繞林長雲¶
澹水容夕雨微荷氣涼一寫悁勤意寧用計華觴¶
　　郡齋雨中與諸文士燕集¶
兵衛森畫㦸宴寢凝清香海上風雨至逍遥池閣涼煩¶
痾近消散嘉賔復滿堂自慚居處崇未覩斯民康理㑹¶
<pb:KR4h0161_WYG_036-8b>¶
是非遣性逹形迹忘鮮肥屬時禁蔬果幸見嘗俯飲一¶
杯酒仰聆金玉章神歡體自輕意欲凌風翔呉中盛文¶
史羣彦今汪洋方知大藩地豈曰財賦疆¶
　　登樂遊廟作¶
髙原出東城鬱鬱見咸陽上有千載事乃自漢宣皇頽¶
壖久凌遲陳迹翳丘荒春草雖復緑驚風但飄揚周覽¶
京城内雙闕起中央微鐘何處來暮色忽蒼蒼歌吹喧¶
萬井車馬塞康莊昔人豈不爾百世同一傷歸當守冲¶
<pb:KR4h0161_WYG_036-9a>¶
漠跡寓心自忘¶
　　登西南岡卜居遇雨尋竹浪至灃壖縈帶數里清¶
　　　流茂樹雲物可賞¶
登髙創危構林表見川流微雨颯巳至蕭條川氣秋下¶
尋宻竹盡忽曠沙際遊紆曲水分野綿延稼盈疇寒花¶
明廢墟樵牧笑榛丘雲水成隂澹竹樹更清幽適自戀¶
佳賞復兹永日留¶
　　灃上與幼遐月夜登西岡翫花¶
<pb:KR4h0161_WYG_036-9b>¶
置酒臨髙隅佳人自城闕巳翫滿川花還看滿川月花¶
月方浩然賞心何由歇¶
　　遊龍門香山泉¶
山水本自佳遊人已忘慮碧泉更幽絶賞愛未能去潺¶
湲㵼幽磴繚繞帶嘉樹激轉忽殊流歸泓又同注羽觴¶
自成翫永日亦延趣靈草有時香仙源不知處還當候¶
圓月擕手重遊寓¶
　　龍門遊眺¶
<pb:KR4h0161_WYG_036-10a>¶
鑿山導伊流中斷若天闢都門遥相望佳氣生朝夕素¶
懐出塵意適有擕手客精舍繚層阿千龕鄰峭壁縁雲¶
路猶緬憇澗鐘巳寂花樹發煙華淙流散石脈長嘯招¶
逺風臨潭潄金碧日落望都城人間何役役¶
　　西郊遊矚¶
東風散餘沍陂水淡巳緑烟芳何處尋杳靄春山曲新¶
禽弄暄節晴光泛嘉木一與諸君遊華觴忻見屬¶
　　再遊西郊渡¶
<pb:KR4h0161_WYG_036-10b>¶
水曲一追遊遊人重懐戀嬋娟昨夜月還向波中見驚¶
禽棲不定流芳寒未徧擕手更何時佇看花如霰¶
　　月谿與幼遐君貺同遊¶
岸篠覆迴谿迴溪曲如月沈沈水容緑寂寂流鶯歇淺¶
石方凌亂遊禽時出沒半雨夕陽霏縁源雜花發明晨¶
重來此同心應已闕¶
　　與幼遐君貺兄弟同遊白家竹潭¶
清賞非素期偶遊方自得前登絶嶺險下視深潭黒宻¶
<pb:KR4h0161_WYG_036-11a>¶
竹已成暮歸雲殊未極春鳥依谷喧紫蘭含幽色已將¶
芳景遇復款平生憶終念一歡别臨風還黙黙¶
　　遊靈巖寺¶
始入松路永獨忻山寺幽不知臨絶檻乃見西江流呉¶
岫分煙景楚甸散林丘方悟闗塞眇重軫故園愁聞鐘¶
戒歸騎憇澗惜良遊地疎泉谷狹春深草木稠兹焉賞¶
未極清景期杪秋¶
　　秋景詣琅琊精舍¶
<pb:KR4h0161_WYG_036-11b>¶
屢訪塵外跡未窮幽賞情髙秋天景逺始見山水清上¶
陟巖殿憇暮看雲壑平蒼茫寒色起迢遞晩鐘鳴意有¶
清夜戀身為符竹嬰晤言緇衣子瀟灑中林行¶
　　善福精舍秋夜遲諸君¶
廣庭獨閒歩夜色方湛然丹閣已排雲皓月正髙懸繁¶
露降秋節蒼林鬱芊芊仰觀天氣涼髙詠古人篇撫已¶
亮無庸結交頼羣賢屬予翹思時方子中夜眠相去隔¶
城闕佳期屢徂遷如何日夕待見月三四圓¶
<pb:KR4h0161_WYG_036-12a>¶
　　東郊¶
吏舍跼終年出郊曠清曙楊栁散和風青山澹吾慮依¶
叢適自憇縁澗還復去微雨靄芳原春鳩鳴何處樂幽¶
心屢止遵事跡猶遽終罷期結廬慕陶真可庶¶
　　行寛禪師院¶
北望極長廊斜扉掩叢竹亭午一來尋院幽僧亦獨唯¶
聞山鳥啼愛此林下宿¶
　　藍嶺精舍¶
<pb:KR4h0161_WYG_036-12b>¶
石壁精舍髙排雲聊直上佳遊愜始願忘險得前賞崖¶
傾景方晦谷轉川如掌緑林含蕭條飛閣起𢎞敞道人¶
上方至深夜還獨往日落羣山隂天秋百泉響所嗟累¶
巳成安得長偃仰¶
　　遊琅琊山寺¶
受命恤人隱兹遊久未遑鳴騶響幽谷前旌耀崇岡青¶
冥臺砌寒緑縟草木香填壑躋花界疊石構雲房經製¶
隨巖轉繚繞豈定方新泉泄隂壁髙蘿䕃緑塘攀林一¶
<pb:KR4h0161_WYG_036-13a>¶
棲止飲水得清涼物累誠可遣疲甿終未忘還歸坐郡¶
閣但見山蒼蒼¶
　　簡寂觀西澗瀑布下作¶
淙流絶壁散虛煙翠澗深叢際松風起飄來灑塵襟窺¶
蘿翫猿鳥解組傲雲林茶果邀真侣觴酌洽同心曠嵗¶
懐兹賞行春始重尋聊將横吹笛一冩山水音¶
　　遊南齋¶
池上鳴佳禽僧齋日幽寂髙林晩露清紅藥無人摘春¶
<pb:KR4h0161_WYG_036-13b>¶
水不生煙荒岡筠翳石不應朝夕遊良為蹉跎客¶
　　同元錫題琅琊寺¶
適從郡邑喧又兹三伏熱山中清景多石罅寒泉潔花¶
香天界事松竹人間别殿分嵐嶺明磴臨懸壑絶昏旭¶
窮陟降幽顯盡披閲嶔駭風雨區寒知龍蛇穴情虛澹¶
泊生境寂塵妄滅經世豈非道無為厭車轍¶
　　往雲門郊居塗經迴流作¶
兹晨廼休暇適往田家廬原谷經塗澁春陽草木敷纔¶
<pb:KR4h0161_WYG_036-14a>¶
遵板橋曲復此清澗紆崩壑方見射迴流忽巳舒明滅¶
泛孤景杳靄含夕虚無將為邑志一酌澄波餘¶
　　乗月過西郊渡¶
逺山含紫氛春野靄云暮值此歸時月留連西澗渡謬¶
當文墨㑹得與羣英遇賞逐亂流翻心將清景悟行車¶
儼未轉芳草空盈歩已舉候亭火猶愛村原樹還當守¶
故扃悵恨乗幽素¶
　　夕次盱眙縣¶
<pb:KR4h0161_WYG_036-14b>¶
落帆逗淮鎮停舫臨孤驛浩浩風起波冥冥日沈夕人¶
歸山郭暗雁下蘆州白獨夜憶秦闗聽鐘未眠客¶
　　春月觀省屬城始憇東西林精舍¶
因時省風俗布惠迨髙年建隼出潯陽整駕遊山川白¶
雲歛晴壑羣峯列遥天嶔﨑石門狀杳靄香爐煙榛荒¶
屢罥罣逼側殆覆顚方臻釋氏廬時物屢華妍曇逺昔¶
經始於兹閟幽𤣥東西竹林寺灌注寒澗泉人事既云¶
冺嵗月復巳綿殿宇餘丹紺磴閣峭欹懸佳士亦棲息¶
<pb:KR4h0161_WYG_036-15a>¶
善身絶塵縁今我䝉朝寄教化敷里𨞬道妙茍為得出¶
處理無偏心當同所尚跡豈辭纒牽¶
　　自蒲塘驛迴駕經厯山水¶
館宿風雨滯始晴行蓋轉潯陽山水多草木俱紛衍﨑¶
嶇縁碧澗蒼翠踐苔蘚髙樹夾潺湲崩石横隂巘野杏¶
依寒拆餘雲冐嵐淺性愜形豈勞境殊路遺緬憶昔終¶
南下佳遊亦屢展時禽下流暮紛思何由遣¶
　　山行積雨歸途始霽¶
<pb:KR4h0161_WYG_036-15b>¶
攬轡窮登降隂雨遘二旬但見白雲合不覩巖中春急¶
澗豈易掲峻途良難遵深林猿聲冷沮洳虎跡新始霽¶
升陽景山水閲清晨雜花積如霧百卉萋已陳鳴騶屢¶
驤首歸路自忻忻¶
　　暮相思¶
朝出自不還暮歸花盡發豈無終日㑹惜此花間月空¶
館忽相思微鐘坐來歇¶
　　夏夜憶盧嵩¶
<pb:KR4h0161_WYG_036-16a>¶
靄靄髙館暮開軒滌煩襟不知湘雨來瀟灑在幽林炎¶
月得涼夜芳尊誰與斟故人南北居累月間徽音人生¶
無閒日歡㑹當在今反側候天旦層城苦沈沈¶
　　春中憶元二¶
雨歇萬井春柔條巳含緑徘徊洛陽陌惆悵杜陵曲遊¶
絲正髙下啼鳥還斷續有酒今不同思君瑩如玉¶
　　懐素友子西¶
廣陌竝遊騎公堂接華襟方歡遽見别永日獨沈吟階¶
<pb:KR4h0161_WYG_036-16b>¶
暝流暗駛氣疎露已侵層城湛深夜片月生幽林往欵¶
良未遂來覿曠無音恒當清觴宴思子玉山岑耿耿何¶
以寫宻言空委心¶
　　始夏南園思舊里¶
夏首雲物變雨餘草木繁池荷初帖水林花巳掃園縈¶
叢蝶尚亂依閣鳥猶喧對此殘芳月憶在漢陵原¶
　　睢陽感懐¶
豺虎犯天綱昇平無内備長驅隂山卒畧踐三河地張¶
<pb:KR4h0161_WYG_036-17a>¶
侯本忠烈濟世有深智堅壁梁宋間逺籌呉楚利窮年¶
方絶輸鄰援皆擕貳使者哭其庭救兵終不至重圍雖¶
可越藩翰諒難棄饑喉待危巢懸命中路墜甘從鋒刃¶
斃莫奪堅貞志宿將降賊庭儒生獨全義空城唯白骨¶
同往無賤貴哀哉豈獨今千載當歔欷(葛常之云韋蘇/州睢陽感懐詩)¶
(有曰宿將降賊庭儒生獨全義宿將謂許逺儒生謂張/廵也蓋當時物議以為廵死而逺就虜疑逺畏死而辭)¶
(服於賊故應物云爾韓愈嘗有言曰逺如畏死何苦守/尺寸之地食其所愛之肉以與賊抗而不降乎斯言得)¶
(矣廵死後賊將生致逺於偃師逺/亦以不屈死則是逺亦終死賊也)¶
<pb:KR4h0161_WYG_036-17b>¶
　　廣德中洛陽作¶
生長太平日不知太平歡今還洛陽中感此方苦酸飲¶
藥本攻病毒腸翻自殘王師渉河洛玉石俱不完時節¶
屢遷斥山河長鬱盤蕭條孤煙絶日入空城寒蹇劣乏¶
髙歩緝遺守微官西懐咸陽道躑躅心不安¶
　　長安遇馮著¶
客從東方來衣上灞陵雨問客來何為采山因買斧冥¶
冥花正開颺颺燕新乳昨别今已春鬢絲生幾縷¶
<pb:KR4h0161_WYG_036-18a>¶
　　逢楊開府¶
少事武皇帝無頼恃恩私身作里中横家藏亡命兒朝¶
提樗蒲局暮竊東鄰姬司𨽻不敢捕立在白玉墀驪山¶
風雪夜長楊羽獵時一字都不識飲酒肆頑癡武皇升¶
仙去憔悴被人欺讀書事巳晩把筆學題詩兩府始収¶
跡南宫謬見推非才果不容出守撫惸嫠忽逢楊開府¶
論舊涕俱垂坐客何由識唯有故人知¶
　　酬鄭户曹驪山感懐¶
<pb:KR4h0161_WYG_036-18b>¶
蒼山何鬱盤飛閣凌上清先帝昔好道下元朝百靈白¶
雲巳蕭條麋鹿但縱横泉水今尚暖舊林亦青青我念¶
綺&KR0237;嵗扈從當太平小臣職前驅馳道出灞亭翻翻日¶
月旗殷殷鼙鼓聲萬馬自騰驤八駿按轡行日出煙嶠¶
緑氛氲麗層甍登臨起遐想沐浴觀聖情朝燕詠無事¶
時豐賀國禎日和絃管音下使萬室聽海内湊朝貢賢¶
愚共歡榮合沓車馬喧西聞長安城事往世如寄感深¶
迹所經申章報蘭藻一望雙涕零¶
<pb:KR4h0161_WYG_036-19a>¶
　　清都觀答幼遐¶
逍遥仙家子日夕朝玉皇興髙清露沒渇飲瓊華漿解¶
組一來欵披衣拂天香粲然顧我笑緑簡發新章泠泠¶
如玉音馥馥若蘭芳浩意坐盈此月華殊未央却念諠¶
譁日何由得清涼疎松抗髙殿宻竹隂長廊榮名等糞¶
土擕手隨風翔¶
　　答暢校書當¶
偶然棄官去投跡在田中日出照茅屋園林養愚䝉雖¶
<pb:KR4h0161_WYG_036-19b>¶
云無一資尊酌㑹不空且忻百糓成仰嘆造化功出入¶
與民伍作事靡不同時伐南澗竹夜還灃水東貧蹇自¶
成退豈為髙人蹤覽君金玉篇彩色發我容日日欲為¶
報方春已徂冬¶
　　答僴奴重陽二甥(僴奴趙氏甥伉/重陽崔氏甥播)¶
棄職曽守拙翫幽遂忘喧山澗依磽&KR2294;竹樹䕃清源貧¶
居煙火絶嵗熟梨棗繁風雨飄茅屋蒿草沒𤓰園羣屬¶
相歡悦不覺過朝昏有時看禾黍落日上秋原飲酒任¶
<pb:KR4h0161_WYG_036-20a>¶
真性揮筆肆狂言一朝忝蘭省三載居逺藩復與諸弟¶
子篇翰毎相敦西園休習射南池對芳尊山藥經雨碧¶
海榴凌霜翻念爾不同此悵然復一論重陽守故家僴¶
子旅湘沅俱有緘中藻惻惻動離魂不知何日見衣上¶
淚空存¶
　　閒居贈友¶
補吏多下遷罷歸聊自度園廬既蕪沒煙景空澹泊閒¶
居養痾瘵守素甘葵藿顔鬢日衰耗冠帶亦寥落青苔¶
<pb:KR4h0161_WYG_036-20b>¶
已生路緑筠始分籜夕氣下遥隂微風動疎薄草𤣥良¶
見誚杜門無請託非君好事者誰能顧寂寞¶
　　休沐東還胄貴里示端¶
宦遊二十載田野久巳疎休沐遂兹日一來還故墟山¶
明宿雨霽風暖百卉舒泓泓野泉潔熠熠林光初竹木¶
稍摧翳園埸亦荒蕪俯驚鬢巳衰周覽昔所娯存沒惻¶
私懐遷變傷里閭欲言少留心中復畏簡書世道良自¶
退榮名亦空虚與子終擕手嵗晏當來居¶
<pb:KR4h0161_WYG_036-21a>¶
　　示全真元常¶
余辭郡符去爾為外事牽寧知風雪夜復此對床眠始¶
話南池飲更詠西樓篇無將一㑹易嵗月坐推遷¶
　　初發揚子寄元大校書¶
悽悽去親愛泛泛入煙霧歸棹洛陽人殘鐘廣陵樹今¶
朝此為别何處還相遇世事波上舟沿洄安得住¶
　　同德寺雨後寄元侍御李博士¶
川上風雨來須㬰滿城闕岧嶤青蓮界蕭條孤興發前¶
<pb:KR4h0161_WYG_036-21b>¶
山遽已淨隂靄夜來歇喬木生夏涼流雲吐華月嚴城¶
自有限一水非難越相望曙河逺髙齋坐超忽¶
　　寺居獨夜寄崔主簿¶
幽人寂不寐木葉紛紛落寒雨暗深更流螢度髙閣坐¶
使青燈曉還傷夏衣薄寧知嵗方晏離居更蕭索¶
　　園林晏起寄昭應韓明府盧主簿¶
田家已耕作井屋起晨煙園林鳴好鳥閒居猶獨眠不¶
覺朝巳晏起來望青天四體一舒散情性亦忻然還復¶
<pb:KR4h0161_WYG_036-22a>¶
茅簷下對酒思數賢束帶理官府簡牘盈目前當念中¶
林賞覽物遍山川士非遇明世庶以道自全¶
　　寄暢當¶
冦賊起東山英俊方未閒聞君新應募籍籍動京闗出¶
身文翰塲髙歩不可攀青袍未及解白羽插𦝫間昔為¶
瓊樹姿今有風霜顔秋郊細栁道走馬一夕還丈夫當¶
為國破敵如摧山何必事州府坐使鬢毛斑¶
　　寄全椒山中道士¶
<pb:KR4h0161_WYG_036-22b>¶
今朝郡齋冷忽念山中客澗底束荆薪歸來煮白石欲¶
持一瓢酒逺慰風雨夕落葉滿空山何處尋行跡¶
　　送李十四山人東遊¶
聖朝有遺逸披膽謁至尊豈是貿榮寵誓將救元元權¶
豪非所便書奏寢禁門髙歌長安酒忠憤不可吞歘來¶
客河洛日與靜者論濟世翻小事丹砂駐精魂東遊無¶
復繫梁楚多大藩髙論動侯伯疎懐脱塵喧送君都門¶
野飲我林中尊立馬望東道白雲滿梁園踟蹰欲何贈¶
<pb:KR4h0161_WYG_036-23a>¶
空是平生言¶
　　喜於廣陵拜覲家兄奉送發還池州¶
青青連枝樹苒苒久别離客遊廣陵中俱到若有期俯¶
仰叙存沒哀腸發酸悲収情且為歡累日不知饑夙駕¶
多所廹復當還歸池長安三千里嵗晏獨何為南出登¶
閶門驚颷左右吹所别諒非逺要令心不怡¶
　　送鄭長源¶
少年一相見飛轡河洛間歡遊不知罷中路忽言還冷¶
<pb:KR4h0161_WYG_036-23b>¶
冷鵾絃哀悄悄冬夜閒丈夫雖耿介逺别多苦顔君行¶
拜髙堂速駕難久攀雞鳴儔侣發朔雪滿河闗須㬰在¶
今夕尊酌且循環¶
　　留别洛京親友¶
握手出都門駕言適京師豈不懐舊廬惆悵與子辭麗¶
日坐髙閣清觴燕華池昨遊倐巳過後遇良未知念結¶
路方永嵗隂野無暉單車我當前暮雪子獨歸臨流一¶
相望零淚忽沾衣¶
<pb:KR4h0161_WYG_036-24a>¶
　　宴别幼遐與君貺兄弟¶
乖闕意方弭安知忽來翔累日重歡宴一旦復離傷置¶
酒慰兹夕秉燭坐華堂契濶未及展晨星出東方征人¶
慘巳辭車馬儼成裝我懐自無歡原野滿春光羣水含¶
時澤野雉鳴朝陽平生有壯志不覺淚沾裳况自守空¶
宇日夕但彷徨¶
　　始除尚書郎别善福精舍¶
簡畧非世器委身同草木逍遥精舍居飲酒自為足累¶
<pb:KR4h0161_WYG_036-24b>¶
日曽一櫛對書常懶讀社臘㑹髙年山川恣遊矚明世¶
方選士中朝懸美禄除書忽到門冠帶便拘束愧忝郎¶
署跡謬䝉君子録俯仰垂華纓飄颻翔輕轂行將親愛¶
别戀此西澗曲逺峯明夕川夏雨生衆緑迅風飄野路¶
迴首不遑宿明晨下煙閣白雲在幽谷¶
　　出還¶
昔出喜還家今還獨傷意入室掩無光銜哀冩虚位悽¶
悽動幽幔寂寂驚寒吹幼女復何知時來庭下戲咨嗟¶
<pb:KR4h0161_WYG_036-25a>¶
日復老錯莫身如寄家人勸我餐對案空垂淚¶
　　對芳樹¶
迢迢芳園樹列映清池曲對此傷人心還如故時緑風¶
條灑餘靄露葉承新旭佳人不再攀下有往來躅¶
　　過昭國里故第¶
不復見故人一來過故宅物變知景暄心傷覺時寂池¶
荒野筠合庭緑幽草積風散花意謝鳥還山光夕宿昔¶
方同賞詎知今念昔緘室在東廂遺器不忍覿柔翰全¶
<pb:KR4h0161_WYG_036-25b>¶
分意芳巾尚染澤殘工委筐篋餘素經刀尺収此還我¶
家將還復愁惕永絶擕手歡空存舊行迹冥冥獨無語¶
杳杳將何適唯思今古同時緩傷與戚¶
　　林園晩霽¶
雨歇見青山落日照林園山夕煙鳥亂林清風景翻提¶
擕唯子弟蕭散在琴樽同遊不同意耿耿獨傷魂寂寞¶
鐘巳盡如何還入門¶
　　秋夜¶
<pb:KR4h0161_WYG_036-26a>¶
庭樹轉蕭蕭隂蟲還戚戚獨向髙齋眠夜聞寒雨滴微¶
風時動牖殘燈尚留壁惆悵平生懐偏來委今夕¶
霜露巳淒漫星漢復昭回朔風中夜起驚鴻千里來蕭¶
條涼葉下寂寞清砧哀嵗晏仰空宇心事若寒灰¶
　　漢武帝雜歌¶
漢武好神仙黄金作臺與天近王母摘桃海上還感之¶
西過聊問訊欲來不來夜未央殿前青鳥先迴翔緑鬢¶
縈雲裾曳霧雙節飄颻下仙歩白日分明到世間碧空¶
<pb:KR4h0161_WYG_036-26b>¶
何處來時路玊盤捧桃將獻君踟蹰未去留彩雲海水¶
桑田幾翻覆中間此桃四五熟可憐穆滿瑶池燕正值¶
花開不得薦花開子熟安可期邂逅能當漢武時顔如¶
芳華潔如玉心念我皇多嗜欲雖留桃核桃有靈人間¶
糞土種不生由來在道豈在藥徒勞方士海上行掩扇¶
一言相謝去如煙非煙不知處¶
　　夏氷歌¶
出自𤣥泉杳杳之深井汲在朱明赫赫之炎辰九天含¶
<pb:KR4h0161_WYG_036-27a>¶
露未銷鑠閶闔初開賜貴人碎如墜瓊方截璐粉壁生¶
寒象筵布玉壺紈扇亦玲瓏座有麗人色俱素咫尺炎¶
涼變四時出門焦灼君詎知肥羊甘醴心悶悶飲此瑩¶
然何所思當念䦨干鑿者苦臘月深井汗如雨¶
　　横塘行¶
妾家住横塘夫壻郗家郎玉盤的厯雙白魚湘簟玲瓏¶
透象牀象牀可寢魚可食不知郎意何南北岸上種蓮¶
豈得生池中種槿豈得成丈夫一去花落樹妾獨長夜¶
<pb:KR4h0161_WYG_036-27b>¶
心未平¶
　　聽鶯曲¶
東方欲曙花冥冥啼鶯相喚亦可聽乍去乍來時近逺¶
纔聞南陌又東城忽似上林翻下苑綿綿蠻蠻如有情¶
欲囀不囀意自嬌羌兒弄笛曲未調前聲後聲不相及¶
秦女學箏指尤澁須㬰風暖朝日暾流音變作百鳥喧¶
誰家嬾婦驚殘夢何處愁人憶故園伯勞飛過聲跼促¶
戴勝下時桑田綠不及流鶯日日啼花間能使萬家春¶
<pb:KR4h0161_WYG_036-28a>¶
意閒有時斷續聽不了飛去花枝猶裊裊還棲碧樹鎻¶
千門春漏方殘一聲曉¶
　　烏引雛¶
日出照東城春烏鵶鵶雛和鳴雛和鳴羽猶短巢在深¶
林春正寒引飛欲集東城暖羣雛䙰褷睥睨髙舉翅不¶
及墜蓬蒿雄雌來去飛又引音聲下上懼鷹隼引雛烏¶
爾心急急將何如何得比日捜索雀卵噉爾雛¶
　　燕啣泥¶
<pb:KR4h0161_WYG_036-28b>¶
啣泥燕聲嘍嘍尾涎涎秋去何所歸春來復相見豈不¶
解决絶髙飛碧雲裏何為地上啣泥滓啣泥雖賤意有¶
營杏梁朝日巢欲成不見百鳥畏人林野宿翻遭網羅¶
俎其肉未若啣泥入華屋燕啣泥百鳥之智莫與齊¶
　近體詩¶
　　淮上喜㑹梁川故人¶
江漢曽為客相逢每醉還浮雲一别後流水十年間歡¶
笑情如舊蕭疎鬢已斑何因不歸去淮上對秋山¶
<pb:KR4h0161_WYG_036-29a>¶
　　揚州偶㑹前洛陽盧耿主簿(應物頃貳洛陽/常有連騎之遊)¶
楚塞故人稀相逢本不期猶存褏裏字忽怪鬢中絲客¶
舍盈樽酒江行滿篋詩更能連騎出還似洛橋時¶
　　淮上遇洛陽李主簿¶
結茅臨古渡卧見長淮流窗裏人將老門前樹已秋寒¶
山獨過雁暮雨逺來舟日夕逢歸客那能忘舊遊¶
　　任洛陽丞答前長安田少府問¶
相逢且對酒相問欲何如數嵗猶卑吏家人笑著書告¶
<pb:KR4h0161_WYG_036-29b>¶
歸應未得榮宦又知疎日日生春草空令憶舊居¶
　　送元倉曹歸廣陵¶
官閒得去住告别戀音徽舊國應無業他鄉到是歸楚¶
山明月滿淮甸夜鐘微何處孤舟泊遥遥心曲違¶
　　送榆次林明府¶
無嗟千里逺亦是宰王畿䇿馬雨中去逢人闗外稀邑¶
傳榆石在路遶晉山微别思方蕭索新秋一葉飛¶
　　送汾城王主簿¶
<pb:KR4h0161_WYG_036-30a>¶
少年初帶印汾上又經過芳草歸時徧情人故郡多禁¶
鐘春雨細宫樹野煙和相望東橋别微風起夕波¶
　　賦得暮雨送李胄¶
楚江微雨裏建業暮鐘時漠漠帆來重冥冥鳥去遲海¶
門深不見浦樹逺含滋相送情無限沾襟比散絲¶
　　夜對流螢作¶
月暗竹亭幽螢光拂席流還思故園夜更度一年秋自¶
愜觀書興何慚秉燭遊府中徒冉冉明發好歸休¶
<pb:KR4h0161_WYG_036-30b>¶
　　假中枉盧二十二書亦稱卧疾兼訝李二久不訪¶
　　　問以詩答書因以戲李二¶
微官何事勞趨走服藥閒眠養不才花裏棋盤憎鳥汚¶
枕邊書巻訝風開故人問訊縁同病芳月相思阻一杯¶
應笑王戎成俗物遥持麈尾獨徘徊¶
　　自鞏洛舟行入黄河即事寄府縣僚友¶
夾水蒼蒼路向東東南山豁大河通寒樹依微逺天外¶
夕陽明滅亂流中孤村幾嵗臨伊岸一雁初晴下朔風¶
<pb:KR4h0161_WYG_036-31a>¶
為報洛橋遊宦侣扁舟不繫與心同¶
　　寄李儋元錫¶
去年花裏逢君别今日花開已一年世事茫茫難自料¶
春愁黯黯獨成眠身多疾病思田里邑有流亡愧俸錢¶
聞道欲來相問訊西樓望月幾回圓¶
　　郡齋卧疾¶
香爐宿火滅蘭燈宵影微秋齋獨卧病誰與覆寒衣¶
　　答李澣¶
<pb:KR4h0161_WYG_036-31b>¶
馬卿猶有壁漁父自無家想子今何處扁舟隱荻花¶
林中觀易罷溪上釣鷗閒楚俗饒辭客何人最往還¶
　　宿永陽寄璨律師¶
遥知郡齋夜凍雪封松竹時有山僧來懸燈獨自宿¶
　　秋夜寄丘二十二員外丹¶
懐君屬秋夜散歩詠涼天山空松子落幽人應未眠¶
　　滁州西澗¶
獨憐幽草澗邊生上有黄鸝深樹鳴春潮帶雨晩來急¶
<pb:KR4h0161_WYG_036-32a>¶
野渡無人舟自横(歐陽子云滁州城西乃是豐山無西/澗獨城北有一澗水極淺不勝舟又)¶
(江潮不到豈詩人務在/佳句而實無此景耶)¶
　　休暇日訪王侍御不遇¶
九日驅馳一日閒尋君不遇又空還怪來詩思清人骨¶
門對寒流雪滿山¶
　　酬栁郎中春日歸揚州南郭見别之作¶
廣陵三月花正開花裏逢君醉一迴南北相過殊不逺¶
暮潮從去早潮來¶
<pb:KR4h0161_WYG_036-32b>¶
　　答鄭騎曹重九日求橘¶
憐君卧病思新橘試摘猶酸亦未黄書後欲題三百顆¶
洞庭須待滿林霜¶
　　寒食寄京師諸弟¶
雨中禁火空齋冷江上流鶯獨坐聽把酒看花想諸弟¶
杜陵寒食草青青¶
　　送王校書¶
同宿髙齋換時節共看移石復栽杉送君江浦巳惆悵¶
<pb:KR4h0161_WYG_036-33a>¶
　更上西樓望逺帆¶
　¶
　¶
　¶
　¶
　¶
　¶
　¶
<pb:KR4h0161_WYG_036-33b>¶
　¶
　¶
　¶
　¶
　¶
　¶
　¶
御定全唐詩録巻三十六¶
