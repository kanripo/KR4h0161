# -*- mode: mandoku-view; -*-
#+TITLE: 御定全唐詩錄
#+DATE: 2015-08-25 00:43:41.097948
#+PROPERTY: ID KR4h0161
#+PROPERTY: BASEEDITION WYG    
#+PROPERTY: JUAN 卷九十
<pb:KR4h0161_WYG_089-1a>¶
　欽定四庫全書¶
御定全唐詩録卷九十¶
　　方干¶
　　　干字雄飛新定人(干父名肅工詩母即詩人章八/元女新定即今嚴郡浙乗云干)¶
　　　(桐廬/人)徐凝一見器之授以詩律為人質野喜凌侮¶
　　　每見人設三拜曰禮數有三識之者呼為方三拜¶
　　　貌寢又兎缺有司以故不與科名隠㑹稽之鏡湖¶
　　　及遇醫補唇已老矣因終身不出嘗謁姚合合意¶
<pb:KR4h0161_WYG_089-1b>¶
　　　侮之覽詩卷為變容敬禮列郡湖州鄭仁規建州¶
　　　李頻九江陶祥並於干契分為深初㑹稽守王龜¶
　　　欲薦干諫署不果殁後宰臣張文蔚奏文人不第¶
　　　者十五人干預其數追賜及第干律詩鍊句字字¶
　　　無失有髙堅峻㧞之目自咸通得名迄文德江之¶
　　　南未有及者後進私諡為元英先生¶
　　　王贊序曰干之為詩鋟肌滌骨氷瑩霞絢嘉肴自¶
　　　將不吮餘雋麗不葩粉苦不棘癯當其得志倐與¶
<pb:KR4h0161_WYG_089-2a>¶
　　神㑹詞若未至意已獨&KR0616;先是丹陽有南陽張祜¶
　　差前干生其詩放言横肆皆吳越之遺逸余嘗較¶
　　之張祜升杜甫之堂方干入錢起之室矣¶
　近體詩¶
　　鏡中别業¶
寒山壓鏡心此處是家林梁燕窺春醉嵒&KR0400;學夜吟雲¶
連平地起月向白波沉猶自聞鐘角棲身可在深¶
世人如不容吾自縱天慵落葉憑風掃香秔倩水舂花¶
<pb:KR4h0161_WYG_089-2b>¶
朝連郭霧雪夜隔湖鐘身外能無事頭宜白此峯¶
　　山中即事¶
趨世非身事山中適性情野花多異色幽鳥少凡聲樹¶
影搜凉卧苔光破碧行閒尋採藥處仙路漸分明¶
　　過黄州作¶
弭節齊安郡孤城百戰殘傍村林有虎帶郭縣無官暮¶
角梅花怨清江桂影寒黍離縁底事撩我起長嘆¶
　　冬夜泊僧舍¶
<pb:KR4h0161_WYG_089-3a>¶
江東寒近臘野寺水天昏無酒能消夜隨僧早閉門照¶
牆燈焰細著瓦雨聲繁漂泊仍千里清吟欲斷魂¶
　　東溪别業寄段郎中¶
前山含逺翠羅列在窓中盡日無人到一樽誰與同涼¶
隨蓮葉雨暑避栁條風豈分長岑寂明時有至公¶
　　寄石湓清越上人¶
寺處唯髙僻雲生石枕前静吟因得句獨夜不妨禪牕¶
接停猿樹嵒飛洗鶴泉相思有書札俱倩獵人傳¶
<pb:KR4h0161_WYG_089-3b>¶
　　送姚合貟外赴金州¶
受詔從華省開旗發帝州野烟新驛曙殘照古山秋樹¶
勢連巴没江聲入楚流唯應化行後吟句上閒樓¶
　　經周處士故居¶
愁吟與獨行何事不傷情乆立釣魚處唯聞啼鳥聲山¶
蔬和草嫩海樹入籬生吾在兹溪上懷君恨不平¶
　　過朱恊律故山¶
地下無餘恨人間得盛名殘篇續大雅稚子托諸生度¶
<pb:KR4h0161_WYG_089-4a>¶
日山空暮縁溪鶴自鳴難收故交意寒笛一聲聲¶
　　山中言事¶
日與村家事漸同燒松啜茗學鄰翁池塘月撼芙蕖浪¶
牕户涼生薜茘風書幌晝昏嵐氣裏巢枝夜折雪聲中¶
山隂釣叟無知巳窺鏡撏多鬢欲空¶
欹枕亦吟行亦醉卧吟行醉更何營貧來猶有故琴在¶
老去不過新髪生山鳥踏枝紅果落家僮引釣白魚驚¶
潛夫自有孤雲侣可要王侯知姓名¶
<pb:KR4h0161_WYG_089-4b>¶
　　鑑湖西島言事¶
慵拙幸便荒僻地縱聴猿鳥亦何愁偶斟藥酒欺梅雨¶
却著寒衣過麥秋歳計有時添橡實生涯一半在漁舟¶
世人若便無知巳應向此溪成白頭¶
　　初歸鏡中寄陳端公¶
去歳離家今歳歸孤帆夢向鳥前飛必知蘆笋侵沙井¶
兼被藤花占石磯雲島採茶常失路雪龕中酒不關扉¶
故交若問逍遥事𤣥冕何曽勝葦衣¶
<pb:KR4h0161_WYG_089-5a>¶
　　湖北有茅齋湖西有松島輕棹往返頗諧素心因¶
　　　成四韻¶
湖北湖西往復還朝昏只處自由間暑天移榻就深竹¶
月夜乘舟歸淺山遶砌紫鱗欹枕釣垂簷野果隔窗攀¶
古賢暮齒方如此多笑愚儒鬢未斑¶
　　自縉雲赴郡溪流百里輕棹一發曽不崇朝叙事¶
　　　四韻寄獻段郎中¶
激箭溪湍勢莫憑飄然一葉若為乗仰瞻青壁開天罅¶
<pb:KR4h0161_WYG_089-5b>¶
斗轉寒灣避石稜巢鳥夜驚離島樹啼猿晝怯下嵒藤¶
此中明日尋知巳恐似龍門不易登¶
　　路入剡中作¶
截灣衝瀨片帆通髙枕微吟到剡中掠草並飛憐燕子¶
停橈獨飲學漁翁波濤漫撼長潭月楊桺斜穿一㟁風¶
便擬乗槎應去得仙源直恐接星東¶
　　睦州呂郎中郡中環溪亭¶
為是仙才登望處風光便是武陵春閒花半落猶迷蝶¶
<pb:KR4h0161_WYG_089-6a>¶
白鳥雙飛不避人樹影興餘侵枕簟荷香坐久着衣巾¶
暫來此地非多日明主那容借寇恂¶
　　題睦州郡中千峰榭¶
豈知平地似天台朱户深沈别徑開曵響露蟬穿樹去¶
斜行沙鳥向池來窗中早月當琴榻墻上秋山入酒盃¶
何事此中如世外應縁羊祜是仙才¶
　　再題路支使南亭¶
行處避松兼礙石即須門徑落斜開愛邀舊友看漁釣¶
<pb:KR4h0161_WYG_089-6b>¶
貪聽新禽駐酒杯樹影不隨明月去溪聲常送落花來¶
睡時分得江淹夢五色毫端弄逸才¶
　　題越州袁秀才林亭¶
清邃林亭指畫開幽巖别𣲖像天台坐牽蕉葉題詩句¶
醉觸藤花落酒杯白鳥不歸山裏去紅鱗多自鏡中來¶
終年此地為吟侶早起尋君薄暮囬¶
　　題桐廬謝逸人江居¶
清世髙眠無一事五侯勲盛欲如何湖邉倚杖寒吟苦¶
<pb:KR4h0161_WYG_089-7a>¶
石上横琴夜醉多鳥自樹梢隨果落人從牕外卸帆過¶
由來朝市為真隠可要棲身向薜蘿¶
　　旅次洋州寓居郝氏林亭¶
舉目縱然非我有思量似在故山時鶴盤逺勢投孤嶼¶
蟬曳殘聲過别枝凉月照窗欹枕倦澄泉遶石泛觴遲¶
青雲未得平行去夢到江南身旅羇¶
　　題法華寺絶頂禪家壁¶
蒼翠岧嶤逼窅㝠下方雷雨上方晴飛流便向砌邉挂¶
<pb:KR4h0161_WYG_089-7b>¶
片月影從窗外行馴鹿不知誰結侣野禽多是自呼名¶
只應禪者無來去坐看千山白髪生¶
　　書法華寺上方禪壁¶
砌下松顛有鶴棲孤猨亦在鶴邉啼卧聞雷雨歸巖早¶
坐見星辰去地低一徑穿縁應就郭千花掩映似無溪¶
是非生死多憂惱此日蒙師為破迷¶
　　題龍泉寺絶頂¶
未明先見海底日良久逺雞方報晨古樹含風長帶雨¶
<pb:KR4h0161_WYG_089-8a>¶
寒巖四月始知春中天氣爽星河近下界時豊雷雨匀¶
前後登臨思無盡年年改換去來人¶
　　題報恩寺上方¶
客來先上上方看眼界無窮世界寛嵒溜噴空晴似雨¶
林蘿礙日夏多寒衆山迢遞皆相疊一路髙低不記盤¶
清峭關心惜歸去他時夢到亦難判¶
　　題寳林山禪院¶
山捧亭臺郭遶山遥盤蒼翠到山巔嵒中古井雖通海¶
<pb:KR4h0161_WYG_089-8b>¶
窟裏隂雲不上天羅列衆星依木末周廻萬室在簷前¶
我來可要歸禪老一寸寒灰已達禪¶
　　題澄聖塔院上方¶
地靈真是饒雲雨杉檜老於雲雨間只訝窗中常見海¶
方知砌下更多山逺泉勢曲猶須引野果枝低可要攀¶
若把重門諭𤣥寂何妨善閉却無關¶
　　陪王大夫泛湖¶
去去凌晨廻見星木蘭舟穏画橈輕白波潭上魚龍氣¶
<pb:KR4h0161_WYG_089-9a>¶
紅樹林中雞犬聲密炬燒殘銀漢昃羽觴飛急玉山傾¶
此時檢㸃諸名士却是漁翁無姓名¶
　　和于中丞登扶風亭¶
避石攀蘿歸不迷行時舉歩似丹梯東軒海日已先照¶
下界晨雞猶未啼郭裏雲山全占寺村前竹樹半藏溪¶
謝公吟望多來此此地應將峴首齊¶
　　陽亭言事獻漳州于使君¶
重疊山前對酒罇騰騰兀兀度朝昏平明疎磬白雲寺¶
<pb:KR4h0161_WYG_089-9b>¶
遥夜孤砧紅葉村去鳥豈知烟樹逺驚魚應覺露荷翻¶
旅人寄食逢黄菊每見北辰思故園¶
　　茒山贈洪拾遺¶
聖代諫臣停諫舌求歸故里傲雲霞溪頭講樹纜漁艇¶
篋裏朝衣輸酒家但愛身閒辭禄俸那嫌歲計在桑麻¶
我來幸與諸生異問答時容近絳紗¶
　　贈處州段郎中¶
幸見仙才領郡初郡城孤峭似山居杉蘿色裏遊亭榭¶
<pb:KR4h0161_WYG_089-10a>¶
瀑布聲中閱簿書德重自將天子合情髙元與世人疎¶
寒潭是處清連底賔席何心望食魚¶
　　贈山隂崔明府¶
用心何况兩衙間退食孜孜亦不閒壓酒曬書猶檢㸃¶
修琴取藥似交關笙歌入夜舟中月花木如春縣裏山¶
平叔正堪湯餅試風流不合問年顔¶
　　賊退後贈劉將軍¶
非唯吳起與穰苴今古推排盡不如白馬知無髀上肉¶
<pb:KR4h0161_WYG_089-10b>¶
黄巾泣向箭頭書二年戰地成桑茗千里荒榛作比閭¶
功業更多身轉貴佇看幢節引戎車¶
　　贈華隂隠者¶
少微夜夜當仙掌更有何人在此居花月舊應看浴鶴¶
松蘿本自伴刪書素琴醉去經宵枕衰髪寒來向日梳¶
故國多年歸未遂因逢此地憶吾廬¶
　　贈天台葉尊師¶
莫見平明離少室須知薄暮入天台常時&KR0738;縮山川去¶
<pb:KR4h0161_WYG_089-11a>¶
有夜自擕星月來靈藥不知何代得古松應是長年栽¶
先生暗笑看碁者半局碁邉白髪催¶
　　送孫百篇遊天台¶
東南雲路落斜行入樹穿村見赤城逺近常時皆藥氣¶
髙低無處不泉聲映巖日向牀頭没濕燭雲從柱底生¶
更有仙花與靈鳥恐君多半未知名¶
　　送鄭台處士歸絳巖¶
榮啓先生挾琴去厭尋靈勝憶嵒棲白猿垂樹窗邉月¶
<pb:KR4h0161_WYG_089-11b>¶
紅鯉驚鈎竹外溪慣採藥苖供野饌曽書蕉葉寄新題¶
古賢猶愴河梁别末可怱怱便解擕¶
　　許貟外新陽别墅¶
蘭汀橘島映亭臺不是經心即手栽滿閣白雲随雨去¶
一池寒月逐潮來小松出屋和巢長新徑通村避笋開¶
桺絮風前欹枕卧荷花香裏釣魚回園中認葉分靈草¶
簷下攀枝落野梅莫恣髙情求逸思須防急詔用長才¶
若因螢火終殘卷便把漁歌送幾杯多謝郢中賢太守¶
<pb:KR4h0161_WYG_089-12a>¶
常時譚笑許趨陪¶
　　衢州别李秀才¶
千山紅樹萬山雲把酒相看日又曛一曲離歌兩行淚¶
更知何處再逢君¶
　　與徐溫話别¶
去去何時却見君悠悠煙水似天津明年今夜有明月¶
不是今年看月人¶
　李昌符¶
<pb:KR4h0161_WYG_089-12b>¶
　　昌符字巖夢有詩名與張喬許棠輩同稱十哲咸¶
　　通四年登進士第厯膳部貟外郎¶
　　北夢瑣言昌符久不第常歲卷軸怠於裝修因出¶
　　一竒作婢僕詩五十首於公卿間行之浹旬京城¶
　　盛傳是年登第與夫桃杖虛靴事雖不同用竒即¶
　　無異也¶
　近體詩¶
　　逺歸别墅¶
<pb:KR4h0161_WYG_089-13a>¶
馬首曽行處連嘶渡晩河忽驚鄉樹出漸識路人多細¶
徑穿禾黍頺垣壓薜蘿乍歸猶似客鄰叟亦相過¶
　　塞上行¶
朔野烟塵起天軍又舉戈隂風向晩急殺氣入秋多樹¶
盡禽棲草氷堅路在河汾陽無繼者羌部肯相和¶
　　旅遊傷春¶
酒醒鄉關逺迢迢聽漏終曙分林影外春盡雨聲中鳥¶
思鄉村路花殘野㟁風十年成底事羸馬倦西東¶
<pb:KR4h0161_WYG_089-13b>¶
　　送人出塞¶
北風吹雨雪舉目已悽悽戰鬼秋頻哭征鴻夜不栖沙¶
平關路直磧廣郡樓低此去非東魯人多事鼔鼙¶
　來鵬¶
　　鵬豫章人詩思清麗韋尚書岫愛其才欲以女妻¶
　　之而不果¶
　近體詩¶
　　宛陵送李明府罷任歸江州¶
<pb:KR4h0161_WYG_089-14a>¶
菊花村晩鴈來天共把離杯向水邉官滿便尋垂釣侣¶
家貧已用賣琴錢浪生湓浦千層雪雲起爐峯一炷烟¶
儻見吾鄉舊知巳為言憔悴過年年¶
　　清明日與友人遊玉粒塘莊¶
幾宿春山逐陸郎清明時節好風光歸穿緑荇船頭滑¶
醉踏殘花屐齒香風急嶺雲飄迥野雨餘田水落方塘¶
不堪吟罷東囬首滿耳蛙聲正夕陽¶
　王遵¶
<pb:KR4h0161_WYG_089-14b>¶
　　遵宣城人登咸通七年進士第¶
　　摭言云遵與許棠同鄉幼為小吏棠應二十餘舉¶
　　遵猶在胥徒善為絶句詩然深自晦密一旦辭役¶
　　就貢㑹棠送客至㶚滻間遇遵於途訊曰何事至¶
　　京遵曰就貢棠怒曰小吏無禮後遵成名五年棠¶
　　始登弟¶
　近體詩¶
　　彭澤¶
<pb:KR4h0161_WYG_089-15a>¶
鶴愛孤松雲愛山官情微禄免相關栽成五柳吟歸去¶
漉酒巾邉伴菊閒¶
　　長城¶
秦築長城比鐵牢蕃戎不敢過臨洮雖然萬里連雲際¶
爭及堯階三尺髙(遵此詩得名於時何光/逺以為集中無以加)¶
　胡曽¶
　　曽邵陽人咸通中舉進士不第嘗為漢南從事有¶
　　安定集十卷詠史詩三卷¶
<pb:KR4h0161_WYG_089-15b>¶
　近體詩¶
　　寒食都門作¶
二年寒食住京華寓目春風萬萬家金絡馬銜原上草¶
玉釵人折路傍花軒車竟出紅塵外冠盖爭回白日斜¶
誰念都門兩行淚故園寥落在長沙¶
　　贈薛濤¶
萬里橋邉女校書枇杷花下閉門居掃眉才子知多少¶
管領春風總不如¶
<pb:KR4h0161_WYG_089-16a>¶
　　渭濵¶
岸草青青渭水流子牙曽此獨垂鈎當時未入非熊兆¶
幾向斜陽嘆白頭¶
　　流沙¶
七雄戈㦸亂如麻四海無人得坐家老氏却思天竺住¶
便將徐甲去流沙¶
　　摩笄山¶
春草綿綿岱日低山邉立馬看摩笄黄鶯也解追前事¶
<pb:KR4h0161_WYG_089-16b>¶
來向夫人死處啼¶
　　黄金臺¶
北乘羸馬到燕然此地何人復禮賢欲問昭王無處所¶
黄金臺上草連天¶
　　澠池¶
日照荒城芳草新相如曽此挫强秦能令百二山河主¶
便作樽前擊缶人¶
　　長平¶
<pb:KR4h0161_WYG_089-17a>¶
長平瓦震武安初趙卒俄成戲鼎魚四十萬人俱下世¶
元戎何用讀兵書¶
　　易水¶
一旦秦王馬&KR0641;生燕丹歸此送荆卿行人欲識無窮恨¶
聽取東流易水聲¶
　　云云亭¶
一上髙亭日正晡青山重疊片雲無萬年松樹不知數¶
若箇虯枝是大夫¶
<pb:KR4h0161_WYG_089-17b>¶
　　居延¶
漠漠平沙際碧天問人云此是居延停驂一顧猶魂斷¶
蘇武争禁十九年¶
　　李陵臺¶
北入單于萬里疆五千兵敗滯窮荒英雄不伏蠻夷死¶
更築髙臺望故鄉¶
　　滹沱河¶
光武經營業未興王郎兵革整憑陵須知後漢功臣力¶
<pb:KR4h0161_WYG_089-18a>¶
不及滹沱一片氷¶
　　銅雀臺¶
魏武龍興逐逝波髙臺空按望陵歌遏雲聲絶悲風起¶
翻向樽前泣翠娥¶
　　西園¶
月滿西園夜未央金風不動鄴天&KR0565;髙情公子多秋興¶
更領詩人入醉鄉¶
　　金谷園¶
<pb:KR4h0161_WYG_089-18b>¶
一自佳人墜玊樓繁華東逐洛河流惟餘金谷園中樹¶
殘日蟬聲送客愁¶
　　東山¶
五馬南浮一化龍謝安入相此山空不知㩦妓重來日¶
幾樹鶯啼谷口風¶
　　武陵溪¶
一溪春水徹雲根流水桃花片片新若道長生是虚語¶
洞中爭得有秦人¶
<pb:KR4h0161_WYG_089-19a>¶
　　金陵¶
侯景長驅十萬人可憐梁武坐䝉塵生前不得空王力¶
徒向金田自捨身¶
　　汴水¶
千里長河一旦開亡隋破浪九天來錦帆未落干戈起¶
惆悵龍舟更不迴¶
　唐彥謙¶
　　彥謙字茂業晉陽人莒公儉之後博學多藝文詞¶
<pb:KR4h0161_WYG_089-19b>¶
　　壯麗書畵音樂博飲之技無不出於流輩咸通末¶
　　應進士負才無所屈降十餘年不第乾符末避亂¶
　　漢南中和中河中王重榮辟為從事累表為副歴¶
　　晉絳二州刺史重榮軍亂貶漢中掾曹節度楊守¶
　　亮復署為判官累表為副歴閬璧二州刺史彦謙¶
　　詩尤工七言少師温庭筠故體格類之有鹿門集¶
　　彦謙詩學温李宋楊文公嗜其集手書自隨嘗謂¶
　　其得義山清峭感愴之一體¶
<pb:KR4h0161_WYG_089-20a>¶
　　紀事云彦謙即陶穀之祖穀避晉祖嫌名改姓子¶
　　孫遂不易¶
　近體詩¶
　　上巳寄韓公¶
上已接寒食鶯花寥落晨微微潑火雨草草踏青人涼¶
似三秋景清無九陌塵與余同病者對此合傷神¶
　　漢代¶
漢代金為屋吳宫綺作寮艶詞傳靜婉新曲定妖嬈箭¶
<pb:KR4h0161_WYG_089-20b>¶
響猶殘夢籤聲報早朝鮮明臨曉曰迴轉度春宵半袖¶
籠清鏡前絲壓翠翹靜多如有待閒極似無憀梓澤花¶
猶滿靈和栁未凋障昏巫峽雨屏掩浙江潮未信潘名¶
岳應疑史姓蕭漏因歌暫斷燈為雨頻挑飲酒闌三雅¶
投壺賽百嬌鈿蟬新翅重金鴨舊香焦水浄疑澄練霞¶
孤欲建標别隨秦柱促愁為蜀絃么元晏難瘳痺臨卭¶
但發痟聨詩徵弱絮思友詠甘蕉王氏憐諸謝周郎定¶
小喬黼幃翹綵雉波扇畵文鰩荇宻妨垂釣荷欹欲渡¶
<pb:KR4h0161_WYG_089-21a>¶
橋不因衣帶水誰覺路迢迢¶
　　七夕¶
露白風清夜向晨小星垂珮月埋輪絳河浪淺休相隔¶
滄海波深尚作塵天外鳯凰何寂寞世間烏鵲漫辛勤¶
猗蘭殿北斜樓上多少通宵不睡人¶
　　文惠宫人¶
認得前家令宫人淚滿裾不知梁佐命全是沈尚書¶
　　曲江春望¶
<pb:KR4h0161_WYG_089-21b>¶
杏艶桃嬌奪晩霞樂遊無廟有年華漢朝冠葢皆陵墓¶
十里宜春下苑花¶
　　仲山(漢髙祖兄/仲葬此)¶
千載遺蹤寄薜蘿沛中鄉里漢山河長陵亦是閒丘隴¶
異日誰知與仲多¶
　　栁¶
絆惹春風别有情世間誰敢鬭輕盈楚王江畔無端種¶
餓損宫腰學不成¶
<pb:KR4h0161_WYG_089-22a>¶
　髙駢¶
　　駢字千里南平郡王崇文之孫家世禁衛折節為¶
　　文學與諸儒交懿宗朝歴秦州經畧安南都䕶鄆¶
　　州西川荆南節度觀察等使廣明之亂拜諸道兵¶
　　馬都統鎭揚州懷貳心擁兵自固好神仙信任吕¶
　　用之諸人政大亂為其將畢師鐸所殺¶
　　太平廣記云駢幼好為詩雅有竒藻屬情賦詠横¶
　　絶常流時秉筆者多不及之故唐季言勲臣有文¶
<pb:KR4h0161_WYG_089-22b>¶
　　者駢其首焉集遇亂多亡今其存者如言懷二女¶
　　廟咏雪聴歌竹杖多盛傳於世¶
　近體詩¶
　　和王昭符進士贈洞庭趙先生¶
為愛君山景最靈角冠秋禮一壇星藥將雞犬雲間試¶
琴許魚龍月下聴自要乘風隨羽客誰同種玉驗仙經¶
烟霞寂寞無人到惟有漁翁過洞庭¶
　　步虚詞¶
<pb:KR4h0161_WYG_089-23a>¶
清谿道士人不識上天下天鶴一隻洞門深鎖碧窗寒¶
滴露研朱㸃周易¶
　　山亭夏日¶
緑樹隂濃夏日長樓臺倒影入池塘水晶簾動微風起¶
滿架薔薇一院香¶
　　邉方春興¶
草色青青栁色濃玊壺傾酒滿金鍾笙歌嘹亮隨風去¶
知盡關山第幾重¶
<pb:KR4h0161_WYG_089-23b>¶
　　聞河中王鐸加都統¶
煉汞燒鉛四十年至今猶在藥爐前不知子晉縁何事¶
只學吹簫便得仙¶
　　春日招賓¶
花枝如火酒如&KR0307;正好狂歌醉復醒對酒看花何處好¶
延和閣下碧筠亭¶
　　廣陵宴次戲簡幙賓¶
一曲狂歌酒百分蛾眉畵出月爭新將軍醉罷無餘事¶
<pb:KR4h0161_WYG_089-24a>¶
亂把花枝折贈人¶
　　渭川秋望寄右軍王特進¶
長川終日碧潺湲知道天河與地連憑寄兩行朝闕淚¶
願隨流入御溝泉¶
　顧雲¶
　　雲字垂象池州人風韻詳整與杜荀鶴殷文圭友¶
　　善同肄業九華咸通十五年登進士第為髙駢淮¶
　　南從事師鐸之亂退居霅川杜門著書執政薦脩¶
<pb:KR4h0161_WYG_089-24b>¶
　　國史書成加虞部貟外郎¶
　　北夢瑣言云雲鹺賈之子與羅隠俱受知於令狐¶
　　相公子弟宴㑹毎預風韻談諧莫辨其為寒素之¶
　　士¶
　　太平廣記大順中詔雲同羊昭業等十人脩史謁¶
　　髙逢休逢休為遺書劉僕射譏諸人擬將一尺三¶
　　寸汗脚踏他燒殘龍尾道懿宗皇帝雖薄徳不任¶
　　被前件人羅織執大政者亦太悠悠雲私啓其函¶
<pb:KR4h0161_WYG_089-25a>¶
　　吁嗟而已¶
　古體詩¶
　　蘇君㕔觀韓幹馬障歌¶
杜甫歌詩吟不足可憐曹霸丹青曲直言弟子韓幹馬¶
畵馬無骨但有肉今日披圖見筆跡始知甫也眞凡目¶
秦王學士居武功六印名家聲價雄乃孫屈跡寧百里¶
好竒學古有祖風竹㕔斜日奕碁散延我直入書齋中¶
屹然六幅古屏上歘見圉人牽入天廐之神龍麟鬐鳯¶
<pb:KR4h0161_WYG_089-25b>¶
臆真相似秋竹慘慘披兩耳輕勻杏蘂糝皮毛細撚銀¶
絲揷鬃尾思量動步應千里誰見初離渥洼水眼前只¶
欠燕雪飛蹄下如聞朔風起朱崖謫掾從亡殁更有何¶
人鑒竒物當時若遇燕昭王肯把千金買枯骨¶
　章碣¶
　　碣孝標之子登乾符進士第¶
　近體詩¶
　　春别¶
<pb:KR4h0161_WYG_089-26a>¶
擲下離觴指亂山趨程不待鳯笙殘花邉馬嚼金銜去¶
樓上人垂玊筯看栁陌雖然風裊裊葱河猶自雪漫漫¶
殷勤莫厭貂裘重恐犯三邉五月寒¶
　　送謝進士歸閩¶
百越風烟接巨鼇還鄉心壯不知勞雷霆入地建溪險¶
星斗逼人梨嶺髙却擁木綿吟麗句便攀龍眼醉香醪¶
名場聲利喧喧在莫向林泉改鬢毛¶
　　焚書坑¶
<pb:KR4h0161_WYG_089-26b>¶
竹帛烟銷帝業虚關河空鏁祖龍居坑灰未冷山東亂¶
劉項原來不讀書¶
　崔塗¶
　　塗字禮山光啓進士¶
　近體詩¶
　　夕次洛陽道中¶
秋風吹故城城下獨吟行髙樹鳥已息古原人尚耕流¶
年川暗度徃事月空明不復嘆岐路馬前塵夜生¶
<pb:KR4h0161_WYG_089-27a>¶
　　蜀城春望¶
天涯憔悴身一望一沾巾在處有芳草滿城無故人懷¶
材皆得路失計獨傷春清鏡不忍照鬢毛應更新¶
　　過陶徵君舊居¶
陶令曽居此弄琴遺世情田園三畝緑軒冕一銖輕衰¶
栁自無主白雲猶可耕不隨陵谷變應只有髙名¶
　　孤雁¶
幾行歸塞盡念爾獨何之暮雨相呼失寒塘欲下遲渚¶
<pb:KR4h0161_WYG_089-27b>¶
雲低暗渡關月冷相隨未必逢矰繳孤飛自可疑¶
　　春夕旅懷¶
水流花謝兩無情送盡東風過楚城蝴蝶夢中家萬里¶
杜䳌枝上月三更故園書動經年絶華髪春催兩鬢生¶
自是不歸歸便得五湖烟景有誰争¶
　　鸚鵡洲春眺¶
悵望春襟鬱未開重臨鸚鵡益堪哀曹瞞尚不能容物¶
黄祖何因解愛才幽島暖聞燕雁去曉江晴覺蜀波來¶
<pb:KR4h0161_WYG_089-28a>¶
誰人正得風濤便一㸃輕帆萬里回¶
　　讀庾信集¶
四朝十帝盡風流建業長安兩醉遊唯有一篇楊栁曲¶
江南江北為君愁¶
　李郢¶
　　郢字楚望大中中進士第為藩鎮從事兼侍御史¶
　古體詩¶
　　茶山貢焙歌¶
<pb:KR4h0161_WYG_089-28b>¶
使君愛客情無已客在金臺價難比春風三月貢茶時¶
盡逐紅旌到山裏焙中清曉朱門開筐箱漸見新芽來¶
凌烟觸露不停採官家赤印連帖催朝饑暮匐誰興哀¶
喧闐競納不盈掬一時一餉還成堆蒸之馥之香勝梅¶
研膏架動轟如雷茶成拜表貢天子萬人爭噉春山摧¶
驛騎鞭聲砉流電半夜驅夫誰復見十日王程路四千¶
到時須及清明宴吾君可謂納諫君諫官不諫何由聞¶
九重城裏雖旰食天涯吏役長紛紛使君憂民慘容色¶
<pb:KR4h0161_WYG_089-29a>¶
就焙嘗茶坐諸客幾囘到口重咨嗟嫩緑鮮芳出何力¶
山中有酒亦有歌樂營房户皆仙家仙家十隊酒百斛¶
金絲宴饌隨經過使君是日憂思多客亦無言徵綺羅¶
殷勤繞焙復長嘆官府例成期如何吳民吳民莫憔悴¶
使君作相期蘇爾¶
　近體詩¶
　　即目¶
自笑騰騰者非憨又不狂何為跧似鼠而復怯於麞落¶
<pb:KR4h0161_WYG_089-29b>¶
拓無生計伶俜戀酒鄉𡨕搜得詩窟偶戰出文場愛雪¶
愁冬盡懷人覺夜長石樓多爽氣檉案有餘香運去非¶
關拙時來不在忙平生兩閒暇孤趣滿滄浪¶
　　春晩題山家¶
偶與樵人熟春殘日日來依岡尋紫蕨挽樹得青梅燕¶
靜銜泥起蜂喧抱蘂囘嫩茶重攪緑新酒畧吹醅漠漠¶
蠶生紙㳙㳙水弄苔丁香正堪結留步小庭隈¶
　　江亭春霽¶
<pb:KR4h0161_WYG_089-30a>¶
江蘺漠漠荇田田江上雲亭霽景鮮蜀客帆檣背歸燕¶
楚山花木怨啼䳌春風掩映千門栁晩色淒寒萬井烟¶
金磬泠泠水南寺上方僧室翠微連¶
　　暮春山行田家歇馬¶
雨濕菰蒲斜日明茅厨煮蠒掉車聲青&KR0620;上竹一種色¶
黄蝶隔溪無限情何處樵漁將逺餉故園田土憶春耕¶
千峰靄靄水潏潏羸馬此中愁獨行¶
　　江亭晩秋¶
<pb:KR4h0161_WYG_089-30b>¶
碧天涼冷鴈來疎閒看江雲思有餘秋館池亭荷葉歇¶
野人籬落豆花初無愁自得仙翁術多病能忘太史書¶
聞説故園香稻熟片帆歸去就鱸魚¶
　　送劉谷¶
村橋西路雪初晴雲暖沙乾馬足輕寒澗渡頭芳草色¶
新梅嶺外鷓鴣聲郵亭已送征車發山館誰將候火迎¶
落日千峰轉迢遞知君囘首望髙城¶
　　江上逢王將軍¶
<pb:KR4h0161_WYG_089-31a>¶
虬鬚憔悴羽林郎曽入甘泉侍武皇雕没夜雲知御苑¶
馬隨春仗識天香五湖歸去孤舟月六國平來兩鬢霜¶
唯有桓伊江上笛卧吹三㺯送殘陽¶
　鄭畋¶
　　畋字台文滎陽人㑹昌進士第美風儀神采如玊¶
　　文學優深尤長於賦¶
　近體詩¶
　　謁昇仙太子廟¶
<pb:KR4h0161_WYG_089-31b>¶
在昔靈王子吹笙遡泬寥六宫攀不住三島互相招亡¶
國原陵古賓天歳月遙無蹊窺海曲有廟訪山椒石帳¶
龍蛇拱雲樓彩翠銷露壇裝琬琰真像寫松喬珠館青¶
童宴琳宫阿母朝氣輿仙女侍天馬吏兵調湘妓紅絲¶
瑟秦郎白琯簫西城邀綽約南嶽命嬌嬈句曲觴金洞¶
天台嘯石橋晩花珠弄蘂春茹玊生苗二景神光秘三¶
元寶籙饒霧垂鴉翅髪氷束虎章腰鶴馭爭銜箭龍妃¶
各獻綃衣從星渚浣丹就日宫燒物外花常滿人間葉¶
