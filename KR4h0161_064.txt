# -*- mode: mandoku-view; -*-
#+TITLE: 御定全唐詩錄
#+DATE: 2015-08-25 00:43:40.495215
#+PROPERTY: ID KR4h0161
#+PROPERTY: BASEEDITION WYG    
#+PROPERTY: JUAN 卷六十四
<pb:KR4h0161_WYG_064-1a>¶
　欽定四庫全書¶
御定全唐詩録卷六十四¶
　　白居易(七/)¶
　　近體詩(二/)¶
　　　送王十八歸山寄題仙遊寺¶
　曽於太白峰前住數到仙遊寺裏來黒水澄時潭底出¶
　白雲破處洞門開林間暖酒燒紅葉石上題詩掃緑苔¶
　惆悵舊遊無復到菊花時節羨君迴¶
<pb:KR4h0161_WYG_064-1b>¶
　　　八月十五日夜禁中獨直對月憶元九¶
　銀臺金闕夕沈沈獨宿相思在翰林三五夜中新月色¶
　二千里外故人心渚宫東面煙波冷浴殿西頭鐘漏深¶
　猶恐清光不同見江陵卑濕足秋隂¶
　　　八月十五日夜聞崔大貟外翰林獨直對酒翫月¶
　　　　因懷禁中清景偶題是詩¶
　秋月空懸髙碧外仙郎靜翫禁闈間嵗中惟有今宵好¶
　海内無如此地閒皓色分明雙闕牓清光深到九門闗¶
<pb:KR4h0161_WYG_064-2a>¶
遙聞獨醉還惆悵不見金波照玉山¶
　　和元㣲之南秦雪¶
徃嵗曽為西邑吏慣從駱口到南秦三時雲令多飛雪¶
二月山寒少有春我思舊事猶惆悵君作初行定苦辛¶
仍賴愁猿寒不叫若聞猿叫更愁人¶
　　和元九與吕二同宿話舊感贈¶
見君新贈吕君詩憶得同年行樂時爭入杏園齊馬首¶
潜過栁曲鬭蛾眉八人雲散俱遊宦七度花開盡别離¶
<pb:KR4h0161_WYG_064-2b>¶
聞道秋娘猶且在至今時復問㣲之¶
　　欲與元八卜鄰先有是贈¶
平生心迹最相親欲隠牆東不為身明月好同三徑夜¶
緑楊宜作兩家春每因暫出猶思伴豈得安居不擇鄰¶
何獨終身數相見子孫長作隔牆人¶
　　廣宣上人以應制詩見示因以贈之詔許上人居¶
　　　安國寺紅樓院以詩供奉¶
道林談論惠休詩一到人天便作師香積筵承紫泥詔¶
<pb:KR4h0161_WYG_064-3a>¶
昭陽歌唱碧雲詞紅樓許住請銀鑰翠輦陪行蹋玉墀¶
惆悵甘泉曽侍從與君前後不同時¶
　　重傷小女子¶
學人言語凭牀行嫩似花房脆似瓊纔知恩愛迎三嵗¶
未辨東西過一生汝異下殤應殺禮吾非上聖詎㤀情¶
傷心自歎鳩巢拙長墮春雛養不成¶
　　過顔處士墓¶
向墳通徑沒荒榛滿室詩書積闇塵長夜肯教黄壤曉¶
<pb:KR4h0161_WYG_064-3b>¶
悲風不許白楊春簞瓢顔子生仍促布被黔婁死更貧¶
未㑹悠悠上天意惜將富夀與何人¶
　　贈楊秘書巨源(楊嘗有贈洺州詩曰三刀夢/益州一箭取遼城由是得名)¶
早聞一箭取遼城相識雖新有故情清句三朝誰是敵¶
白鬚四海半為兄貧家薙草時時入瘦馬尋花處處行¶
不用更教詩過好折君官職是聲名¶
　　㣲之到通州日授館未安見塵壁間有數行字讀¶
　　　之即僕舊詩其落句云緑水紅蓮一朶開千花¶
<pb:KR4h0161_WYG_064-4a>¶
　　　百草無顔色然不知題者何入也㣲之吟歎不¶
　　　足因綴一章兼録僕詩本同寄省其詩乃是十¶
　　　五年前初及第時贈長安妓人阿軟絶句緬思¶
　　　徃事杳若夢中懷舊感今因酬長句¶
十五年前似夢遊曽將詩句結風流偶助笑歌嘲阿軟¶
可知傳誦到通州昔教紅袖佳人唱今遣青衫司馬愁¶
惆悵又聞題處所雨淋江館破牆頭¶
　　得㣲之到官後書備知通州之事悵然有感因成¶
<pb:KR4h0161_WYG_064-4b>¶
　　　四章(選二/首)¶
來書仔細說通州州在山根峽㟁頭四面千重火雲合¶
中心一道瘴江流蟲蛇白晝攔官道蚊蚋黄昏撲郡樓¶
何罪遣君居此地天髙無處問來由¶
匼匝巔山萬仞餘人家應似甑中居寅年籬下多逢虎¶
亥日沙頭始賣魚衣斑梅雨長須熨米澀畬田不解鉏¶
努力安心過三考已曽愁殺李尚書(李實尚書先貶此/州身歿于彼處)¶
　　臼口阻風十日¶
<pb:KR4h0161_WYG_064-5a>¶
洪濤白浪塞江津處處邅迴事事迍世上方為失途客¶
江頭又作阻風人魚蝦遇雨腥盈鼻蚊蚋和煙癢滿身¶
老大光隂能幾日等閒臼口坐經旬¶
　　盧侍御與崔評事為予於黄鶴樓置宴宴罷同望¶
江邉黄鶴古時樓勞置華筵待我遊楚思淼茫雲水冷¶
商聲清脆管絃秋白花浪濺頭陀寺紅葉林籠鸚鵡洲¶
總是平生未行處醉來堪賞醒堪愁¶
　　舟行阻風寄李十一舍人¶
<pb:KR4h0161_WYG_064-5b>¶
扁舟厭泊煙波上輕䇿閒尋浦嶼間虎蹋青泥稠似印¶
風吹白浪大於山且愁江郡何時到敢望京都㡬嵗還¶
今日料君朝退後迎寒新酎煖開顔(李好小酎/酒故云)¶
　　題王處士郊居¶
半依雲渚半依山愛此令人不欲還負郭田園八九頃¶
向陽茅屋兩三閒寒松縦老風標在野鶴雖饑飲啄閒¶
一卧江邨來早晩著書盈帙鬢毛斑¶
　　放言五首(并序/)¶
<pb:KR4h0161_WYG_064-6a>¶
　　　元九在江陵時有放言詩五首韻髙而體律意¶
　　　古而詞新予每詠之甚覺有味雖前輩深於詩¶
　　　者未有此作唯李頎有云濟水至清河自濁周¶
　　　公大聖接輿狂斯句近之矣予出佐潯陽未屇¶
　　　所任舟中多暇又江上獨吟因綴五篇以續其¶
　　　意耳¶
朝真暮偽何人辨古徃今來底事無但愛莊生能詐聖¶
可知寗子解佯愚草螢有耀終非火荷露雖團豈是珠¶
<pb:KR4h0161_WYG_064-6b>¶
不取燔柴兼照乘可憐光彩亦何殊¶
世途倚伏都無定塵網牽纒卒未休禍福迴還車轉轂¶
榮枯反覆手蔵鉤龜靈未免刳腸患馬失應無折足憂¶
不信君看奕棋者輸贏須待局終頭¶
贈君一法決狐疑不用鑚龜與祝蓍試玉要燒三日滿¶
(真玉燒三/日不熱)辨材須待七年期(豫章木生七/年而後知)周公恐懼流¶
言日王莽謙恭未簒時向使當時身便死一生真偽復¶
誰知¶
<pb:KR4h0161_WYG_064-7a>¶
誰家第宅成還破何處親賓哭復歌昨日屋頭堪炙手¶
今朝門外好張羅北邙未省留閒地東海何曽有定波¶
莫笑賤貧誇富貴共成枯骨兩如何¶
泰山不要欺毫末顔子無心羨老彭松樹千年終是朽¶
槿花一日自為榮何須戀世常憂死亦莫嫌身漫厭生¶
生去死來都是幻幻人哀樂繫何情¶
　　獨樹浦雨夜寄李六郎中¶
忽憶兩家同里巷何曽一處不追隨閒遊預算分朝日¶
<pb:KR4h0161_WYG_064-7b>¶
靜語多同待漏時花下放狂衝黒飲燈前起坐徹明棋¶
可知風雨孤舟夜蘆葦叢中作此詩¶
　　初到江州¶
潯陽欲到思無窮庾亮樓南湓口東樹木凋疎山雨後¶
人家低濕水煙中菰蔣餧馬行無力蘆荻編房臥有風¶
遙見朱輪來郭外相迎勞動使君公¶
　　庾樓曉望¶
獨憑朱檻立凌晨山色初明水色新竹霧曉籠銜嶺月¶
<pb:KR4h0161_WYG_064-8a>¶
蘋風送暖過江春子城陰處猶殘雪衙鼓聲前未有塵¶
三百年來庾樓上曽經多少望鄉人¶
　　北亭招客¶
疎散郡丞同野客幽閒官舍抵山家春風北户千莖竹¶
晩日東園一樹花小盞吹醅嘗冷酒深爐敲火炙新茶¶
能來盡日觀碁否太守知慵放晩衙¶
　　送客之湖南¶
年年漸見南方物事事堪傷北客情山鬼趫(丘妖/切)跳惟¶
<pb:KR4h0161_WYG_064-8b>¶
一足峽猿哀怨過三聲帆開青草湖中去衣溼黃梅雨¶
裏行别後雙魚難定寄近來潮不到湓城¶
　　香爐峰下新卜山居草堂初成偶題東壁¶
五架三間新草堂石階桂柱竹編牆南簷納日冬天暖¶
北户迎風夏月涼灑砌飛泉纔有㸃拂窓斜竹不成行¶
來春更葺東廂屋紙閣蘆簾著孟光¶
長松樹下小溪頭斑鹿胎巾白布裘藥圃茶園為産業¶
野麋林鶴是交遊雲生澗户衣裳潤嵐隠山厨火燭幽¶
<pb:KR4h0161_WYG_064-9a>¶
最愛一泉新引得清泠屈曲遶階流¶
日髙睡足猶慵起小閣重裘不怕寒遺愛寺泉欹枕聴¶
香爐峰雪撥簾看匡廬便是逃名地司馬仍為送老官¶
心泰身寧是歸處故鄉何獨在長安¶
　　編集拙詩成一十五巻因題巻末戲贈元九李二¶
　　　十¶
一篇長恨有風情十首秦吟近正聲每被老元偷格律¶
(元九向江陵日常以拙/詩一軸贈行自後格變)苦教短李伏歌行(李二十常自/負歌行近見)¶
<pb:KR4h0161_WYG_064-9b>¶
(予樂府五十/首黙然心伏)世間富貴應無分身後文章合有名莫怪¶
氣粗言語大新排十五巻詩成¶
　　尋郭道士不遇¶
郡中乞假來相訪洞裏朝元去不逢看院秖留雙白鶴¶
入門惟見一青松藥爐有火丹應伏雲碓無人水自春¶
(廬山中雲母多故以水/碓𢷬鍊俗呼為雲碓)欲問叅同契中事更期何日得¶
從容¶
　　潯陽春(元和十/二年作)¶
<pb:KR4h0161_WYG_064-10a>¶
　　　春來¶
春來觸動故鄉情忽見風光憶兩京金谷蹋花香騎入¶
曲江碾草鈿車行誰家緑酒歡連夜何處紅樓睡失明¶
獨有不眠不醉客經春冷坐古湓城¶
　　　春去¶
一從澤畔為遷客兩度江頭送暮春白髮更添今日鬢¶
青衫不改去年身百川未有回流水一老終無却少人¶
四十六時三月盡送春爭得不殷勤¶
<pb:KR4h0161_WYG_064-10b>¶
　　聞楊十二新拜省郎遙以詩賀¶
文昌新入有光輝紫界宫牆白粉闈曉日雞人傳漏箭¶
春風侍女䕶朝衣雪飄歌曲髙難和鶴拂煙霄老慣飛¶
官職聲名俱入手近來詩客似君稀(頃曽有贈楊詩落/句云不用更教詩)¶
(過好折君官職是/聲名故云俱入手)¶
　　題岳陽樓¶
岳陽城下水漫漫獨上危樓凭曲欄春㟁緑時連夢澤¶
夕波紅處近長安猿攀樹立啼何苦雁㸃湖飛渡亦難¶
<pb:KR4h0161_WYG_064-11a>¶
此地惟堪圖畫障華堂張與貴人看¶
　　入峽次巴東¶
不知逺郡何時到猶喜全家此去同萬里王程三峽外¶
百年生計一舟中巫山暮足霑花雨隴水春多逆浪風¶
兩片紅旌數聲皷使君艛艓上巴東¶
　　初到忠州贈李六¶
好在天涯李使君江頭相見日黄昏吏人生硬都如鹿¶
市井蕭疎只抵邨一隻蘭船當驛路百層石磴上州門¶
<pb:KR4h0161_WYG_064-11b>¶
更無平地堪行處虚受朱輪五馬恩¶
　　重寄茘枝與楊使君時聞楊使君欲種植故有落¶
　　　句戲之¶
摘來正帶凌晨露寄去須憑下水船映我緋衫渾不見¶
對公銀印最相鮮香連翠葉真堪畫紅透青籠實可憐¶
聞道萬州方欲種愁君得喫是何年¶
　　送蕭處士遊黔南¶
能文好飲老蕭郎身似浮雲鬢似霜生計抛來詩是業¶
<pb:KR4h0161_WYG_064-12a>¶
家園忘却酒為鄉江從巴峽初成字猿過巫陽始斷腸¶
不醉黔中爭去得磨圍山月正蒼蒼¶
　　冬至夜¶
老去襟懷常濩落病來鬚髩轉蒼浪心灰不及爐中火¶
鬢雪多於砌下霜三峽南賓城㝡逺一年冬至夜偏長¶
今宵始覺房櫳冷坐索寒衣託孟光¶
　　春至¶
若為南國春還至爭向東樓日又長白片落梅浮澗水¶
<pb:KR4h0161_WYG_064-12b>¶
黄梢新栁出城墻閒拈蕉葉題詩詠悶取藤枝引酒嘗¶
樂事漸無身漸老從今始擬負風光¶
　　房家夜宴喜雪戲贈主人¶
風頭向夜利如刀賴此温爐輭錦袍桑落氣熏珠翠暖¶
柘枝聲引管絃髙酒鉤送盞推蓮子燭淚粘盤壘蒲萄¶
不醉遣儂爭散得門前雪片似鵝毛¶
　　舟中晩起¶
日髙猶掩水窓眠枕簟清涼八月天泊處或依沽酒店¶
<pb:KR4h0161_WYG_064-13a>¶
宿時多伴釣魚船退身江海應無用憂國朝廷自有賢¶
且向錢塘湖上去冷吟閒醉二三年¶
　　東院¶
松下軒廊竹下房暖簷晴日滿繩床淨名居士經三卷¶
榮啟先生琴一張老去齒衰嫌橘醋病來肺渇覺茶香¶
有時閒酌無人伴獨自騰騰入醉鄉¶
　　臘後嵗前遇景詠意¶
海梅半白柳微黄凍水初融日欲長度臘都無苦霜霰¶
<pb:KR4h0161_WYG_064-13b>¶
迎春先有好風光郡中起晚聴衙鼓城上行慵倚女牆¶
公事漸閒身且健使君殊未厭餘杭¶
　　餘杭形勝¶
餘杭形勝四方無州傍青山縣枕湖遶郭荷花三十里¶
拂城松樹一千株夢兒亭古傳名謝教伎樓新道姓蘇¶
(州西靈隠山上有夢謝亭即杜明甫夢謝靈/運之所因名客兒亭蘇小小本錢塘人也)獨有使君¶
年太老風光不稱白髭鬚¶
　　江樓夕望招客¶
<pb:KR4h0161_WYG_064-14a>¶
海天東望夕茫茫山勢川形濶復長燈火萬家城四畔¶
星河一道水中央風吹古木晴天雨月照平沙夏夜霜¶
能就江頭銷暑否比君茅舍校清涼¶
　　江樓晩眺景物鮮竒吟玩成篇寄水部張貟外¶
澹煙疎雨間斜陽江色澄鮮海氣涼蜃散雲收破樓閣¶
虹殘水照斷橋梁風翻白浪花千片雁㸃青天字一行¶
好著丹青圖寫取題詩寄與水曹郎¶
　　得湖州崔十八使君喜與杭越隣郡因成長句代¶
<pb:KR4h0161_WYG_064-14b>¶
　　　賀兼寄微之¶
三郡何因結此縁貞元科第忝同年故情歡喜開書後¶
舊事思量在眼前越國封疆吞碧海杭城樓閣入青煙¶
吴興卑小君應屈為是蓬萊最後仙¶
　　夜歸¶
半醉閒行湖㟁東馬鞭敲鐙轡瓏璁萬株松樹青山上¶
十里沙隄明月中樓角漸移當路影潮頭欲過滿江風¶
歸來未放笙歌散晝㦸門開蠟燭紅¶
<pb:KR4h0161_WYG_064-15a>¶
　　和薛秀才尋梅花同飲見贈¶
忽驚林下發寒梅便試花前飲冷杯白馬走迎詩客去¶
紅筵鋪待舞人來歌聲怨處微微落酒氣醺時旋旋開¶
若到嵗寒無雨雪猶應醉得兩三迴¶
　　錢塘湖春行¶
孤山寺北賈亭西水面初平雲脚低幾處早鶯爭暖樹¶
誰家新燕啄春泥亂花漸欲迷人眼淺草纔能沒馬蹄¶
最愛湖東行不足緑楊隂裏白沙隄¶
<pb:KR4h0161_WYG_064-15b>¶
　　西湖晩歸回望孤山寺贈諸客¶
栁湖松島蓮花寺晩動歸橈出道場盧橘子低山雨重¶
棕櫚葉戰水風涼煙波澹蕩搖空碧樓殿參差倚夕陽¶
到㟁請君回首望蓬萊宫在海中央¶
　　杭州春望¶
望海樓明照曙霞(城東樓名/望海樓)䕶江堤白蹋晴沙濤聲夜¶
入伍貟廟栁色春藏蘇小家紅袖織綾誇柿蔕(杭州出/杮蔕花)¶
(者尤/佳也)青旗沽酒趁梨花(其俗釀酒趁梨花/時熟號為梨花春)誰開湖寺西¶
<pb:KR4h0161_WYG_064-16a>¶
南路草緑裙腰一道斜(孤山寺路在湖之中/草緑時望如裙帶)¶
　　湖上醉中代諸妓寄嚴郎中¶
笙歌杯酒正歡娱忽憶仙郎望帝都借問連宵直南省¶
何如盡日醉西湖蛾眉别久心知否雞舌含多口厭無¶
還有些些惆悵事春來山路見蘼蕪¶
　　湖上招客送春汎舟¶
欲送殘春招酒伴客中誰最有風情兩瓶箬下新開得¶
一曲霓裳初教成(時崔湖州寄新箬下酒來/樂妓按霓裳羽衣曲初畢)排比管絃¶
<pb:KR4h0161_WYG_064-16b>¶
行翠袖指麾船舫㸃紅旌慢牽好向湖心去恰是菱花¶
鏡上行¶
　　答微之誇越州州宅¶
賀上人回得報書大誇州宅似仙居厭看馮翊風沙久¶
喜見蘭亭煙景初日出旌旗生氣色月明樓閣在空虚¶
知君闇數江南郡除却餘杭盡不如¶
　　微之重誇州居其落句有西州羅刹之謔因嘲兹¶
　　　石聊以寄懷¶
<pb:KR4h0161_WYG_064-17a>¶
君問西州城下事醉中叠紙為君書嵌空石面標羅刹¶
壓捺潮頭敵子胥神鬼曽鞭猶不動波濤雖打欲何如¶
誰知太守心相似抵滯堅頑兩有餘¶
　　張十八貟外以新詩二十五首見寄郡樓月下吟¶
　　　翫通夕因題巻後封寄微之¶
秦城南省清秋夜江郡東樓明月時去我三千六百里¶
得君二十五篇詩陽春曲調髙難和淡水交情老始知¶
坐到天明吟未足重封轉寄與微之¶
<pb:KR4h0161_WYG_064-17b>¶
　　酬微之(微之題云郡務稍簡因得整集舊詩并連/綴刪肖封章諫草繁委籍笥僅踰百軸偶)¶
　　　(成自嘆兼/寄樂天)¶
滿箧填箱唱和詩少年為戲老成悲聲聲麗曲敲寒玉¶
句句妍辭綴色絲吟玩獨當明月夜傷嗟同是白頭時¶
由來才命相磨折天遣無兒欲怨誰(微之句云天遣兩/家無嗣子欲將文)¶
(字付誰人故/以此答之)¶
　　春題湖上¶
湖上春來似畫圖亂峰圍繞水平鋪松排山面千重翠¶
<pb:KR4h0161_WYG_064-18a>¶
月㸃波心一顆珠碧毯線頭抽早稻青羅裙帶展新蒲¶
未能抛得杭州去一半勾留是此湖¶
　　早春憶微之¶
昏昏老與病相和感物思君歎復歌聲早雞先知夜短¶
色濃栁最占春多沙頭雨染斑斑草水面風驅瑟瑟波¶
可道眼前光景惡其如難見故人何¶
　　西湖留别¶
征途行色慘風煙祖帳離聲咽管絃翠黛不須留五馬¶
<pb:KR4h0161_WYG_064-18b>¶
皇恩只許住三年緑藤陰下鋪歌席紅藕花中泊妓船¶
處處回頭盡堪戀就中難别是湖邉¶
　　答客問杭州¶
為我踟蹰停酒盞與君約畧説杭州山名天竺堆青黛¶
湖號錢塘瀉緑油大屋簷多装鴈齒小航船亦畫龍頭¶
所嗟水路無三百官繫何因得再遊¶
　　嵗日家宴戲示弟姪等兼呈張侍御二十八丈殷¶
　　　判官二十三兄¶
<pb:KR4h0161_WYG_064-19a>¶
弟妹妻孥小姪甥嬌癡弄我助歡情嵗盞後推藍尾酒¶
春盤先勸膠牙餳形骸潦倒雖堪歎骨肉團圎亦可榮¶
猶有誇張少年處笑呼張丈喚殷兄¶
　　正月三日閒行¶
黄鸝巷口鶯初語烏鵲河頭氷欲消(黄鸝坊名/烏鵲河名)綠浪東¶
西南北水紅欄三百九十橋(蘇之官/橋大數)鴛鴦蕩漾雙雙翅¶
楊栁交加萬萬條借問春風來早晩只從前日到今朝¶
　　夜聞賈常州崔湖州茶山境㑹想羨歡宴因寄此¶
<pb:KR4h0161_WYG_064-19b>¶
　　　詩¶
遙聞境㑹茶山夜珠翠歌鐘俱遶身盤下中分兩州界¶
燈前合作一家春青娥遞舞應爭妙紫筍齊嘗各鬭新¶
自歎花時北窓下蒲黄酒對病眠人(時馬墜損腰/正勸蒲黄酒)¶
　　病中多雨逢寒食¶
水國多陰常嬾出老夫饒病愛閒眠三旬卧度鶯花月¶
一半春銷風雨天薄暮何人吹觱篥新晴幾處縛鞦韆¶
綵繩芳樹長如舊惟是年年換少年¶
<pb:KR4h0161_WYG_064-20a>¶
　　重答劉和州(來篇云蘇州刺史例能詩西掖吟來/替左司又云若共吴王鬬百草不如)¶
　　　(惟是欠/西施)¶
分無佳麗敵西施敢有文章替左司隨分笙歌聊自樂¶
等閒篇詠被人知花邉妓引尋香徑月下僧留宿劍池¶
可惜當時好風景吴王應不解吟詩(採香徑在/館娃宫)¶
　　城上夜宴¶
留春不住登城望惜夜將來秉燭遊風月萬家河兩㟁¶
笙歌一曲郡西樓詩聴越客吟何苦酒被吴娃勸不休¶
<pb:KR4h0161_WYG_064-20b>¶
從道人生都是夢夢中歡笑亦勝愁¶
　　詠懷¶
蘇杭自昔稱名郡牧守當今當好官兩地江山蹋得遍¶
五年風月詠將殘㡬時酒盞曽抛却何處花枝不把看¶
白髮滿頭歸得也詩情酒興漸䦨珊¶
　　宿靈巗寺上院¶
髙髙白月上青林客去僧歸獨夜深葷血屏除惟對酒¶
歌鐘放散只留琴更無俗物當人眼但有泉聲洗我心¶
<pb:KR4h0161_WYG_064-21a>¶
最愛曉亭東望好太湖煙水綠沈沈¶
　　自喜¶
自喜天教我少緣家徒行計兩翩翩身兼妻子都三口¶
鶴與琴書共一船僮僕減來無冗食資糧算外有餘錢¶
攜將貯作丘中費猶免饑寒得數年¶
　　武丘寺路宴留别諸妓(一作張/籍詩)¶
銀泥裙映錦障泥畫舸停橈馬簇蹄清管曲終鸚鵡語¶
紅旗影動䮂(蒲撥/切)䮧(河干切/蕃中馬)嘶漸消醉色朱顔淺欲語¶
<pb:KR4h0161_WYG_064-21b>¶
離情翠黛低莫㤀使君吟咏處女墳湖北武丘西¶
　　和楊郎中賀楊僕射致仕後楊侍郎門生合宴席¶
　　　上作¶
業重關西繼大名恩深闕下遂高情祥鱣降伴趨庭鯉¶
賀燕飛和出谷鶯范蠡舟中無子弟疏家席上欠門生¶
可憐玉樹連桃李從古無如此㑹榮¶
　　寄殷協律(多叙江/南舊遊)¶
五嵗優游同過日一朝消散似浮雲琴詩酒伴皆抛我¶
<pb:KR4h0161_WYG_064-22a>¶
雪月花時最憶君幾度聴雞歌白日亦曽騎馬詠紅裙¶
(予在杭州日有歌云聴唱黄雞與/白日又有詩云著紅騎馬是何人)吴姬暮雨蕭蕭曲自¶
别江南更不聞(江南吴二娘曲詞云/暮雨蕭蕭郎不歸)¶
　　送鶴與裴相臨别贈詩¶
司空愛爾爾須知不信聴吟送鶴詩羽翮勢髙寧惜别¶
稻粱恩厚莫愁饑夜棲少共雞爭樹曉浴先饒鳳占池¶
穏上青雲勿回顧的應勝在白家時¶
　　病假中龎少尹攜魚相過¶
<pb:KR4h0161_WYG_064-22b>¶
宦情牢落年將暮病假聮緜日漸深被老相催雖白首¶
與春無分未甘心閒停茶椀從容語醉把花枝取次吟¶
勞動故人龎閣老提魚攜酒逺相尋¶
　　自題新昌居止因招楊郎中小飲¶
地偏坊逺巷仍斜最近東頭是白家宿雨長齊隣舍栁¶
晴光照出夾城花春風小榼三升酒寒食深爐一椀茶¶
能到南園同醉否笙歌隨分有些些¶
　　戊申嵗暮詠懷¶
<pb:KR4h0161_WYG_064-23a>¶
窮冬月末兩三日半百年過六七時龍尾趂朝無氣力¶
牛頭叅道有心期榮華外物終須悟老病傍人豈得知¶
猶被妻兒教漸退莫求致仕且分司¶
惟生一女才十二祇欠三年未六旬婚嫁累輕何怕老¶
饑寒心慣不憂貧紫泥丹筆皆經手赤紱金章盡到身¶
更擬踟蹰覔何事不歸嵩洛作閒人¶
　　問江南物¶
歸來未及問生涯先問江南物在耶引手摩挲青石笋¶
<pb:KR4h0161_WYG_064-23b>¶
迴頭㸃檢白蓮花蘇州舫故龍頭闇王尹橋傾雁齒斜¶
别有夜深惆悵事月明雙鶴在裴家¶
　　過元家履信宅¶
雞犬喪家分散後林園失主寂寥時落花不語空辭樹¶
流水無情自入池風蕩醼船初破漏雨淋歌閣欲傾欹¶
前庭後院傷心事惟是春風秋月知¶
　　池上小宴問程秀才¶
洛下林園好自知江南景物闇相隨淨淘紅粒罯(烏感/切)¶
<pb:KR4h0161_WYG_064-24a>¶
香飯薄切紫鱗烹水葵雨滴篷聲青雀舫浪搖花影白¶
蓮池停杯一問蘇州客何似吴松江上時¶
　　橋亭卯飲¶
卯時偶飲齋時卧林下髙橋橋上亭松影過窓眠始覺¶
竹風吹面醉初醒就荷葉上包魚鮓當石渠中浸酒瓶¶
生計悠悠身兀兀甘從妻喚作劉伶¶
　　履道池上作¶
家池動作經旬别松竹琴魚好在無樹暗小巢藏巧婦¶
<pb:KR4h0161_WYG_064-24b>¶
渠荒新葉長慈姑不因車馬時時到豈覺林園日日蕪¶
猶喜春深公事少每來花下得踟蹰¶
　　池上閒詠¶
青莎臺上起書樓綠藻潭中繫釣舟日晩愛行深竹裏¶
月明多上小橋頭蹔嘗新酒還成醉亦出中門便當遊¶
一部清商聊送老白鬚蕭颯管絃秋¶
　　早春憶蘇州寄夢得¶
吴苑四時風景好就中偏好是春天霞光曙後殷於火¶
<pb:KR4h0161_WYG_064-25a>¶
水色晴來嫩似煙士女笙歌宜月下使君金紫稱花前¶
誠知歡樂堪留戀其奈離鄉已四年¶
　　送姚杭州赴任因思舊遊¶
與君細話杭州事為我留心莫等閒閭里固宜勤撫恤¶
樓臺亦要數躋攀笙歌縹緲虚空裏風月依稀夢想間¶
且喜詩人重管領遙飛一盞賀江山¶
渺渺錢塘路幾千想君到後事依然靜逢竺寺猿偷橘¶
閒看蘇家女採蓮故妓數人憑問訊新詩兩首倩留傳¶
<pb:KR4h0161_WYG_064-25b>¶
舍人雖健無多興老校當時八九年(杭民呼余/為白舍人)¶
　　劉蘇州寄釀酒糯米李浙東寄楊栁枝舞衫偶因¶
　　　嘗酒試衫輒成長句寄謝之¶
栁枝漫蹋試雙袖桑落初香嘗一杯金屑醅濃吴米釀¶
銀泥衫穏越娃裁舞時已覺愁眉展醉後仍教笑口開¶
慙愧故人憐寂寞三千里外寄歡來¶
　　早春憶遊思黯南莊因寄長句¶
南莊勝處心常憶借問軒車早晚遊美景難㤀竹廊下¶
<pb:KR4h0161_WYG_064-26a>¶
好風爭奈栁橋頭氷消見水多於地雪霽看山盡入樓¶
若待春深始同賞鶯殘花落却堪愁¶
　　早夏曉興贈夢得¶
窓明簾薄透朝光卧整巾簮起下牀背壁燈殘經宿焰¶
開箱衣帶隔年香無情亦任他春去不醉爭銷得晝長¶
一部清商一壺酒與君明日煖新堂¶
　　春盡日宴罷感事獨吟(開成五年三/月三十日作)¶
五年三月今朝盡客散筵空獨掩扉病共藥天相伴住¶
<pb:KR4h0161_WYG_064-26b>¶
春隨樊子一時歸閒聴鶯語移時立思逐楊花觸處飛¶
金帶縋腰衫委地年年衰瘦不勝衣¶
　　在家出家¶
衣食支吾婚嫁畢從今家事不相仍夜眠身是投林鳥¶
朝飯心同乞食僧清唳數聲松下鶴寒光一㸃竹間燈¶
中宵入定跏趺坐女喚妻呼多不應¶
　　九江北㟁遇風雨¶
黄梅縣邉黄梅雨白頭浪裏白頭翁九江濶處不見㟁¶
<pb:KR4h0161_WYG_064-27a>¶
五月盡時多惡風人間穩路應無限何事抛身在此中¶
　　十年三月三十日别微之於澧上十四年三月十¶
　　　一日夜遇微之於峽中停舟夷陵三宿而别言¶
　　　不盡者以詩終之因賦七言十七韻以贈且欲¶
　　　記所遇之地與相見之時為他年㑹話張本也¶
澧水店頭春盡日送君上馬謫通川夷陵峡口明月夜¶
此處逢君是偶然一别五年方見面相攜三宿未迴船¶
坐從日暮惟長歎語到天明竟未眠齒髮蹉跎將五十¶
<pb:KR4h0161_WYG_064-27b>¶
闗河迢遞過三千生涯共寄滄江上鄉國俱抛白日邉¶
徃事𣺌茫都是夢舊遊零落半歸泉醉悲灑淚春杯裏¶
吟苦支頥曉燭前莫問龍鍾惡官職且聴清脆好詩篇¶
(微之别來有新詩/數百篇麗絶可愛)别來只是成詩癖老去何曽更酒顛¶
各限王程須去住重開離宴貴留連黄牛渡北移征棹¶
白狗崖東卷别筵(黄牛白狗皆峡中地名/即與微之遇别之所也)神女臺雲閒¶
繚繞使君灘水急潺湲風凄暝色愁楊栁月弔宵聲哭¶
杜䳌萬丈赤幢潭底日一條白練峽中天君還秦地辭¶
<pb:KR4h0161_WYG_064-28a>¶
炎徼我向忠州入瘴煙未死㑹應相見在又知何地復¶
何年¶
　　微之整集舊詩及文筆為百軸以七言長句寄樂¶
　　　天樂天次韻酬之餘思未盡加為六韻重寄¶
海内聲華併在身篋中文字絶無倫(美微/之也)遙知獨對封¶
章草忽憶同為獻納臣走筆往來盈巻軸(予與微之前/後寄和詩數)¶
(百篇近代無/如此多有也)除官遞互掌絲綸(予除中書舍人微之撰/制詞微之除翰林學士)¶
(予撰/制詞)制從長慶辭髙古(微之長慶初知制誥文格髙/古始變俗體繼者效之也)詩¶
<pb:KR4h0161_WYG_064-28b>¶
到元和體變新(衆稱元白為千字/律詩或號元和格)各有文姬才稚齒(蔡/邕)¶
(無兒有女/琰字文姬)俱無通子繼餘塵(陶潜小兒/名通子)琴書何必求王¶
粲與女猶勝與外人¶
　　重題别東樓¶
東樓勝事我偏知氣象多隨昏旦移湖巻衣裳白重叠¶
山張屏障綠參差海仙樓塔晴方出江女笙簫夜始吹¶
春雨星攅尋蟹火秋風霞颭弄濤旗(餘杭風俗每寒食/雨後夜涼家家持)¶
(燭尋蟹動盈萬人每嵗八月/迎濤弄水者悉舉旗幟焉)宴宜雲髻新梳後曲愛霓¶
<pb:KR4h0161_WYG_064-29a>¶
裳未拍時太守三年嘲不盡郡齋空作百篇詩¶
　　憶杭州梅花因叙舊遊寄蕭協律¶
三年閒悶在餘杭曽為梅花醉幾場伍相廟邉繁似雪¶
孤山園裏麗如粧蹋隨遊騎心長惜折贈佳人手亦香¶
賞自初開直至落歡因小飲便成狂薛劉相次埋新壠¶
沈謝雙飛出故鄉(薛劉二客沈謝二妓/皆當時歌酒之侣)歌伴酒徒零散¶
盡惟殘頭白老蕭郎¶
　　泛太湖書事寄微之¶
<pb:KR4h0161_WYG_064-29b>¶
煙渚雲帆處處通飄然舟似入虚空玉杯淺酌巡初匝¶
金管徐吹曲未終黄夾纈林寒有葉碧琉璃水浄無風¶
避旗飛鷺翩翻白驚鼓跳魚拔剌紅澗雪壓多松偃蹇¶
巗泉滴久石玲瓏書為故事留湖上(所見勝景多記/在湖中石上)吟¶
作新詩寄浙東軍府威容從道盛江山氣色定知同報¶
君一事君應羨五宿澄波皓月中¶
　　春早秋初因時即事兼寄浙東李侍郎¶
春早秋初晝夜長可憐天氣好年光和風細動簾帷暖¶
<pb:KR4h0161_WYG_064-30a>¶
　清露微凝枕簟涼窓下曉眠初減被池邉晩坐乍移牀¶
　閒從蕙草侵階緑靜任槐花滿地黄理曲管絃聞後院¶
　熨衣燈火映深房四時新景何人别遙憶多情李侍郎¶
　¶
　¶
　¶
　¶
　¶
<pb:KR4h0161_WYG_064-30b>¶
　¶
　¶
　¶
　¶
　¶
　¶
　¶
御定全唐詩錄卷六十四¶
